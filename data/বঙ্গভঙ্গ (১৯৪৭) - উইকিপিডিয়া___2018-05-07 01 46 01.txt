
১৯০৫ সালের বিভক্তির জন্য দেখুন, বঙ্গভঙ্গ (১৯০৫)


১৯৪৭ সালে বঙ্গভঙ্গ ভারতবর্ষ বিভক্তির একটি অংশ হিসেবে ধর্মের উপর ভিত্তি করে ব্রিটিশ ভারতের অন্তর্ভুক্ত বঙ্গ প্রদেশ ভারত এবং পাকিস্তানের অংশ হিসেবে বিভক্ত হয়। প্রধানত হিন্দু অধ্যুষিত "পশ্চিম বাঙলা" ভারত এবং মুসলিম অধ্যুষিত "পূর্ব বাঙলা" পাকিস্তানের সাথে যুক্ত হয়। ৩ জুন পরিকল্পনা বা মাউন্টব্যাটেন পরিকল্পনা অনুসারে ১৯৪৭ সালের ১৪ এবং ১৫ অগাস্ট যথাক্রমে এবং পাকিস্তান এবং ভারতের নিকট এই নতুন ভাবে বিভক্ত বাঙলা প্রদেশের ক্ষমতা হস্তান্তর করা হয়। পরবর্তীতে পূর্ব পাকিস্তান যা পাকিস্তানের প্রদেশ ছিল, তা ১৯৭১ সালে যুদ্ধের মধ্য দিয়ে একটি স্বাধীন এবং সার্বভৌম দেশ বাংলাদেশ হিসেবে আত্মপ্রকাশ করে।

মুসলিম জেলা: দিনাজপুর,রংপুর, মাল্দা,মুর্শিদাবাদ, রাজশাহি, বোগুরা, পাবনা, ময়মেনসিংহ, সিলেট, নাদিয়া, ঢাকা, যশোর, ফরিদপুর, বাকেরগঞ্জ, নোয়াখালি, তিপ্পেরা, চট্টগ্রাম।
হিন্দু জেলা: কোলকাতা, হাওড়া, হুগলী, বীর্ভূম, বাঁকুড়া, বর্ধমান, মেদিনীপুর, দার্জীলিং, জলপাইগুড়ি, খুলনা।
বুদ্ধ জেলা: পার্বত্য চট্টগ্রাম।

চুড়ান্ত ভাগ:

পাকিস্থান:পুর্ব দিনাজপুর,রংপুর, রাজশাহি, বোগুরা, পাবনা, ময়মেনসিংহ, সিলেট (বরক ভালী ছাড়া), পুর্ব নাদিয়া, ঢাকা, যশোর, খুলনা, ফরিদপুর, বাকেরগঞ্জ, নোয়াখালি, তিপ্পেরা, চট্টগ্রাম, পার্বত্য চট্টগ্রাম।
ভারত: কোলকাতা, হাওড়া, হুগলী, বীর্ভূম, বাঁকুড়া, বর্ধমান, মেদিনীপুর, মাল্দা,মুর্শিদাবাদ, পশ্চিম দিনাজপুর, পশ্চিম নাদিয়া, দার্জীলিং, জলপাইগুড়ি, বরক ভালী (আসামে)।




পরিচ্ছেদসমূহ


১ পটভূমি

১.১ বিভক্তিকরণঃ
১.২ বাঙলা সমন্বিতকরণ পরিকল্পনা


২ বাংলার বিভক্তি এবং উদ্বাস্তু সংকট

২.১ পরিসংখ্যান


৩ তথ্যসূত্র
৪ গ্রন্থসূত্র
৫ বহিঃসংযোগ



পটভূমি
১৯৪৭ সালের বাঙলা বিভক্তির পূর্বে,১৯০৫ সালে প্রশাসনিক কার্যক্রমকে সহজতর করার লক্ষ্যে পূর্ব এবং পশ্চিম বাংলায় বিভক্ত করা হয় যা বঙ্গ ভঙ্গ হিসেবে পরিচিত। সে সময় পশ্চিমবাংলা ছিল হিন্দু অধ্যুসিত এবং মুসলিমরা সেখানে সংখ্যালঘু, অন্যদিকে পূর্ববাংলা ছিল মুসলিম অধ্যুসিত এবং হিন্দুরা ছিল সংখ্যালঘু। মুসলিম অধ্যুসিত পূর্ববাংলার মানুষ এই বঙ্গ ভঙ্গের প্রতি জোরালো সমর্থন জানিয়েছিল, কেননা তারা উপলব্ধি করেছিল যে এই বিভক্তির মাধ্যমে তারা তাদের নিজস্ব একটি প্রদেশ পেতে পারে। কিন্তু হিন্দুরা এই বিভক্তির বিপক্ষে শক্ত অবস্থান নেয়। এই বিতর্ক পরবর্তীকালে প্রতিবাদ এবং সন্ত্রাসের জন্ম দেয় এবং ১৯১১ সালে বঙ্গ ভঙ্গ রদের মাধ্যমে এর নিষ্পত্তি করা হয়।
১৯০৫ সালের বাঙলা বিভক্তির সময়ে হিন্দু এবং মুসলিমদের মাঝে সৃষ্টি হওয়া এই মতানৈক্য পরবর্তীকালে আবারো বিতর্ক তৈরি করে যা আইন তৈরী, এমনকি ১৯৪৭ সালের বাঙলা বিভক্তিতে প্রভাব রেখেছে এবং সেই সময়ে রাজনৈতিক দলগুলোর এজেন্ডা হিসেবে বারংবার সামনে এসেছে।
বিভক্তিকরণঃ
পরিকল্পনা অনুসারে, ১৯৪৭ সালের ২০ জুন বঙ্গীয় আইন পরিষদের সদস্যগণ বাঙলা বিভক্তিকরণ প্রস্তাবের উপরে তিনটি আলাদা ভোট প্রদান করেন।

পরিষদের সকল সদস্যদের সমন্বয়ে গঠিত যৌথ অধিবেশনে, যৌথ অধিবেশন বিভক্তিকরণের পক্ষে ১২৬ ভোট এবং বিদ্যমান সংবিধান পরিষদের যোগ দেওয়ার পক্ষে ৯০ ভোট (অর্থাৎ, ভারত) প্রণীত হয়।
তারপর একটি পৃথক অধিবেশনে বাংলার মুসলিম সংখ্যাগরিষ্ঠ এলাকায় সদস্যগণ, বাংলার বিভক্তি এবং সম্পূর্ণ একটি নতুন গণপরিষদ (অর্থাৎ, পাকিস্তান ) এ যোগদান করার সপক্ষে ভোট প্রদান করেন; যেখানে নতুন রাষ্ট্রে যোগদানের সপক্ষে ১০৬ এবং বিপক্ষে ৩৫ টি ভোট প্রণীত হয়।
একই পদ্ধতি বাংলার মুসলিম অধ্যুসিত নয়, এমন স্থানগুলোতেও অনুসরণ করা হয়েছিল। সেখানে ৫৮ ভোট বিভক্তিকরণের পক্ষে এবং ২১ ভোট বিপক্ষে প্রণীত হয়।

মাউন্টব্যাটেন পরিকল্পনা অনুযায়ী, যদি একটিও একক সংখ্যাগরিষ্ঠ ভোট বিভক্তিকরণের পক্ষে প্রণীত হয় তাহলে প্রদেশ বিভক্ত হবে । এই পরিকল্পনাকে তুলে ধরে, ২০ জুন পরিষদে ভোটাভুটির ফলফলের প্রেক্ষিতে পশ্চিম বাঙলা প্রদেশ ভারত এবং পূর্ব বাঙলা প্রদেশ পাকিস্তানের সাথে যুক্ত করার সিদ্ধান্ত গৃহীত হয়।এছাড়াও, মাউন্টব্যাটেন পরিকল্পনা অনুসারে,৭ জুলাই অনুষ্ঠিত একটি গণভোটে, সিলেটের নির্বাচকমণ্ডলী পূর্ব বাঙলা প্রদেশে যোগদানের সপক্ষে ভোট প্রদান করে।
পরবর্তীতে স্যার সাইরিল র‍্যাডক্লিফ এর নেতৃত্বে সীমানা কমিশন দুই নব নির্মিত প্রদেশের মধ্যে আঞ্চলিক সীমানা নির্ধারণ করার সিদ্ধান্ত নেয়া হয় এবং ভারতীয় স্বাধীনতা আইন, ১৯৪৭ অনুসারে ১৪ আগষ্ট পাকিস্তান এবং ১৫ আগষ্ট ভারতকে ক্ষমতা হস্তান্তর করা হয়।
বাঙলা সমন্বিতকরণ পরিকল্পনা
"দ্বিজাতিতত্ব" এর উপর ভিত্তি করে ভারতের বিভক্তির পরে এটা স্পষ্ট হয়ে ওঠে যে, এখানে ধর্মীয় বিষয়টিকে মূখ্য বিবেচনা করা হয়েছে। তখন বঙ্গীয় প্রাদেশিক মুসলিম লীগ নেতা হোসেন শহীদ সোহরাওয়ার্দী একটি ভিত্তিগত পরিকল্পনা পেশ করেন যে, পূর্ব এবং পশ্চিম বাঙলা ভারত কিংবা পাকিস্তানের অংশ হিসেবে না যুক্ত হয়ে বরং একটি স্বতন্ত্র রাজ্য হিসেবে আত্মপ্রকাশ করতে পারে । সোহরাওয়ার্দী উপলব্ধি করতে পেরেছিলেন যে, যদি বাঙলা এভাবে বিভক্ত হয় তবে পূর্ব বাঙলা অর্থনৈতিকভাবে ক্ষতিগ্রস্থ  হবে কেননা, সব কয়লা খনি কিংবা পাট কল পশ্চিম বাংলার অংশ হয়ে যাবে এবং একটি সিংহভাগ হিন্দু সংখ্যাগরিষ্ঠ জনগণ যারা কিনা শিল্পায়নের সাথে যুক্ত পশ্চিম বাংলায় অভিবাসন সম্পন্ন করবে।
সবচেয়ে গুরুত্বপূর্ণ হলো, 'কোলকাতা' যা ভারতের অন্যতম প্রধান শহর এবং শিল্প ও বাণিজ্যের কেন্দ্রবিন্দু তা পশ্চিম বাংলার অন্তর্ভুক্ত হয়ে যাবে। সোহরাওয়ার্দী ২৪ এপ্রিল, ১৯৪৭ সালে দিল্লির একটি সংবাদ সম্মেলনে তাঁর প্রস্তাব তুলে ধরেন। তবে পরিকল্পনাটি সরাসরি সর্বভারতীয় মুসলিম লীগ (ব্রিটিশ শাসনাধীন সময়ে একটি গুরুত্বপূর্ণ রাজনৈতিক দল ছিলো এবং দ্বিজাতিতত্বের আলোকে একটি পৃথক মুসলিম রাষ্ট্র প্রতিষ্ঠায় অগ্রণী ভূমিকা পালন করছিলো) বাতিল করে দেয়। প্রাথমিকভাবে, বাঙলা প্রদেশের মুসলিমলীগ নেতারা দ্বিধা বিভক্ত ছিলেন। বর্ধমানের নেতা আবুল হাসিম সোহরাওয়ার্দীর প্রস্তাবকে স্বাগত জানিয়েছিলেন এবং  অন্যদিকে,নুরুল আমিন এবং মোহাম্মদ আকরাম খান এর বিরোধিতা করেছেন।  কিন্তু মোহাম্মদ আলী জিন্নাহ সোহরাওয়ার্দীর প্রস্তাবের বৈধতা বুঝতে পেরে পরিকল্পনাকে পরোক্ষ সমর্থন দিয়েছিলেন।  মোহাম্মদ আলী জিন্নাহ এর সমর্থন লাভের পর সোহরাওয়ার্দী তার পরিকল্পনার সপক্ষে সমর্থন জমায়েত শুরু করেন।
কংগ্রেসের পক্ষ থেকে গুটিকয়েক নেতাই এই পরিকল্পনার সাথে একমত ছিলেন। তাদের মাঝে ছিলেন বাঙলা প্রদেশের প্রভাবশালী কংগ্রেস নেতা এবং নেতাজি সুভাস চন্দ্র বোসের বড় ভাই শরৎ চন্দ্র বোস এবং কিরণ সংকর রয়। তবে, জওহরলাল নেহেরু এবং ভাল্লাবভাই পাতিল সহ বেশিরভাগ বিপিসিসি নেতা এই পরিকল্পনা বাতিল করেন। এছাড়াও শ্যাম প্রসাদ মুখার্জীর নেতৃত্বাধীন হিন্দু জাতীয়তাবাদী দল এর তীব্রভাবে বিরোধিতা করে।  তাদের মতামত ছিলো যে, এই পরিকল্পনা আসলে বিভক্তিকরনের বিপক্ষে সোহরাওয়ার্দীর দ্বারা একটি চাল মাত্র যাতে কলকাতা শহর সহ শিল্পোন্নত পশ্চিম অংশের উপর লীগ নিয়ন্ত্রণ রাখতে পারে। তারা আরো মতামত পোষণ করেছিলেন যে, যদিও পরিকল্পনায় একটি সার্বভৌম বাংলার কথা উল্লেখ করা আছে, এটা বাস্তবিক পক্ষে একটি ভার্চুয়াল পাকিস্তান ছাড়া কিছুই হবে না এবং হিন্দু সংখ্যালঘুদের চিরতরে মুসলিম সংখ্যাগুরুদের দয়ার উপর চলতে হবে।
যদিও কংগ্রেসের অনুমোদন ছাড়া প্রস্তাবটি আলোর মুখ দেখা সম্ভব ছিলো না, বোস এবং সোহরাওয়ার্দী প্রস্তাবিত রাষ্ট্রের রাজনৈতিক গঠনতন্ত্র নিয়ে একটি মতৈক্যে পৌঁছুতে তাদের আলাপ চালিয়ে যাচ্ছিলেন। সোহরাওয়ার্দীর মত বোসও বিশ্বাস করতেন যে, বিভক্তিকরণের ফলে বাংলার অর্থনীতি মারাত্মক ভাবে ক্ষতিগ্রস্থ হবে এবং অর্ধেকের মত হিন্দু জনগোষ্ঠী অসহায় অবস্থায় পুর্ব পাকিস্তানে আটকা পরবে।  চুক্তিটি ২৪ মে,১৯৪৭ সালে প্রকাশিত হয় চুক্তিটি আক্ষরিক অর্থে একটি রাজনৈতিক চুক্তি ছিলো এবং তৃণমূল পর্যায়ে বিশেষত হিন্দু ধর্মাবলম্বীদের মাঝে এর গ্রহণযোগ্যতা ছিল না।  কেননা ছয় বছর ধরে মুসলিম লীগের দ্বিজাতি তত্বের ক্রমাগত প্রচার; সোহরাওয়ার্দী মন্ত্রণালয়ে হিন্দু ধর্মালম্বীদের প্রান্তিকীকরণ এবং ১৯৪৬ সালের দাঙ্গার ফলে মুসলিম লীগের প্রতি বাঙালি হিন্দুদের বিন্দুমাত্র বিশ্বাস তখন সামান্যই অবশিষ্ট ছিলো। এর মাঝেই নির্বাচকমণ্ডলীর প্রকৃতি প্রশ্নে (পৃথক বা যৌথ) বোস এবং সোহরাওয়ার্দীর মাঝে মতানৈক্য দেখা দেয় । সোহরাওয়ার্দী মুসলিম ও মুসলিম নন- তাদের জন্য পৃথক নির্বাচন বজায় রাখার উপর জোর দেন। কিন্তু বোস এর বিরোধিতা করেন। তিনি এই প্রস্তাব প্রত্যাহার করে নেন কেননা কংগ্রেস এর দিক থেকে এবং অন্য কোন উল্লেখযোগ্য সমর্থনের অভাব ছিল। ফলে অবিভক্ত বাংলার পরিকল্পনা বাতিল করা হয়। তারপরেও, এই পদক্ষেপকে বাংলার বিভক্তি এড়ানো এবং বাঙালি মুসলিম ও হিন্দু সম্প্রদায়ের মধ্যে একত্রে বসবাস করার ইচ্ছার শেষ চেষ্টা হিসেবে চিহ্নিত করা হয়।
বাংলার বিভক্তি এবং উদ্বাস্তু সংকট
একটি বৃহৎ জনগোষ্ঠী বিভক্তির পর অবিলম্বে স্থানান্তরন শুরু করেন। কয়েক মিলিয়ন হিন্দু ধর্মাবলম্বী পূর্ব বাঙলা থেকে ভারতে অভিবাসন প্রক্রিয়া শুরু করে। তাদের মাঝে অধিকাংশই পশ্চিম বাংলায় স্থায়ীভাবে বসবাস করতে শুরু করে। অল্প কিছু জনগোষ্ঠী আসাম, ত্রিপুরা এবং অন্যান্য প্রদেশে থাকতে শুরু করে। এই শরণার্থী সমস্যা সবেচেয়ে বেশি মারাত্মক আকার ধারণ করে পাঞ্জাবে, সেখানে বিভক্তিকরণের পূর্বেই সাম্প্রদায়িক দাঙ্গা শুরু হয়। এর ফলাফল স্বরূপ পুর্ব এবং পশ্চিম পাঞ্জাবে খুব দ্রুতই ১ বছরের মাঝে উভয় পক্ষের লোকজনই অভিবাসন প্রক্রিয়া শেষ করেন।কিন্তু বাংলার ক্ষেত্রে কোলকাতা এবং নোয়াখালিতে দাঙ্গা এবং সন্ত্রাস সীমাবদ্ধ ছিলো। ফলে অভিবাসন প্রক্রিয়া ছিলো ধীর গতির এবং বিভক্তির পরে তিন দশক ধরে এই প্রক্রিয়া চলমান। যদিও দাঙ্গা কোলকাতা এবং নোয়াখালিতে সীমাবদ্ধ ছিলো তারপরেও পশ্চিম বাংলার মুসলিম ধর্মালম্বীরা এবং পূর্ব বাংলার হিন্দু ধর্মালম্বীরা অনিরাপদ বোধ করতে শুরু করেন এবং তাদেরকে একটি গুরুত্বপূর্ণ সিদ্ধান্ত নিতে হয়েছিল যে তারা অন্য দেশে একটি অনিশ্চিত ভবিষ্যতের জন্য ছেড়ে যাবেন কিনা বা অন্যান্য সম্প্রদায়ের অধীনে থাকবেন কিনা। পূর্ব বাংলার হিন্দু ধর্মাবলম্বীদের মাঝে যারা অর্থনৈতিকভাবে স্বাবলম্বী এবং অপেক্ষাকৃত উচু বর্নের তারাই প্রথমে পূর্ব বাঙলা ত্যাগ করে।যারা সরকারী চাকুরে ছিলেন, তাদেরকে কোথায় থাকবেন (পূর্ব বাঙলা বা পশ্চিম বাঙলা) সে বিষয়ে সিদ্ধান্ত নেওয়ার সুযোগ দেয়া হয়। শহুরে শিক্ষিত উচ্চ এবং মধ্যবিত্তরা, গ্রামের উচ্চবংশীয়রা, ব্যবসায়ী এবং শিল্পীরা বিভক্তির পরপরই ভারতের উদ্দেশ্যে যাত্রা শুরু করেন। যাদের পশ্চিম বাংলায় আত্মীয় স্বজন অথবা অন্যান্য সূত্র ছিল তারা কম সময়ের মাঝেই এবং তুলনামূলক কম ভোগান্তিতে পশ্চিম বাংলায় স্থায়ী হতে পেরেছে। পশ্চিম বাংলার মুসলিমরাও একই পদ্ধতি অনুসরণ করেছিল।
তবে পুর্ব বাংলার অর্থনৈতিকভাবে দূর্বল হিন্দু ধর্মাবম্বীরা যারা কিনা নিম্ন বর্ণ তথা ‘নমশূদ্র’ তাদের জন্য অভিবাসন মোটেও সুবিধাজনক ছিল না। তাদের আয়ের পথ ছিল মূলত কৃষিকাজ এবং অন্য কোন পেশার প্রতি দক্ষতাও ছিল না বিধায় তারা পূর্ব বাংলায় থেকে যায়। যাই হোক, বিভক্তির পরে পাকিস্তানের রাজনৈতিক আবহাওয়া খারাপ হতে থাকে এবং নতুন করে সাম্প্রদায়িক সন্ত্রাস সৃষ্টি হতে থাকে। ১৯৫০ সালে নতুন করে বরিশালে সাম্প্রদায়িক দাঙ্গা দেখা দেয় এবং পূর্ব পাকিস্তানের হিন্দুদের মাঝে আতঙ্ক ছড়িয়ে যায়। পরিস্থিতি আরো খারাপ আকার ধারণ করে যখন নাথ মন্ডল (যিনি একজন নম শূদ্র ছিলেন ও মুসলিম লীগ কে সমর্থন করেছিলেন) মন্ত্রীর পদ থেকে পদত্যাগ করেন এবং ভারতে চলে যান। এর পরের দুই দশকে যখনই সাম্প্রদায়িক দাঙ্গা জমাট বেধেছে, পূর্ব বাংলার হিন্দুরা ততবারই ভারতে অভিবাসনের জন্য আগ্রহী হয়েছেন।
বাংলাদেশ সৃষ্টির সময়েও মুক্তিযুদ্ধকালে পাকিস্তানি সেনারা হিন্দুদের উপর বিভিন্নভাবে নির্যাতন চালিয়েছে। তবে, বাংলাদেশ স্বাধীন হওয়ার পর হিন্দুদের সাথে বৈষম্য কমাতে পদক্ষেপ গ্রহণ করে। তারপরেও মাঝে মাঝেই সাম্প্রদায়িক চেতনা সহিংসতাকে উস্কে দেয়, যেমন ভারতে বাবরী মসজিদের ঘটনায় বাংলাদেশে হিন্দুদের উপর আঘাত হানা হয়েছিল।
পশ্চিম বঙ্গে মুসলমানেরাও ভারতের স্বাধীনতার পরবর্তী সময়ে একই রকম প্রক্রিয়ার মধ্য দিয়ে গেছেন। যদিও বলা হয়, পশ্চিম বাংলার মুসলিমদের পূর্ব বাংলার হিন্দুদের মত কষ্ট স্বীকার করতে হয়় নি, তারপরেও দেখা গেছে যে, দিনের পর দিন তারা সামাজিক এবং অর্থনৈতিক ভাবে কোণঠাসা হয়ে পড়েছেন।
পরিসংখ্যান
ভারতের  পরিসংখ্যান অনুসারে, ১৯৫১ সালে ২.৫৩৩ মিলিয়ন উদ্বাস্তু পূর্ব বাঙলা থেকে পশ্চিম বাংলায় চলে যায়। তাদের মাঝে ২.০৬১ মিলিয়ন পশ্চিম বাংলায় স্থায়ী হয়। অন্যান্যরা আসাম, ত্রিপুরা বা অন্যান্য প্রদেশে চলে যায়। ১৯৭৩ সালের মাঝে এই সংখ্যা ৬০ লক্ষের উপরে গিয়ে পৌঁছায়। নিচের সারণিতে বিভিন্ন সময়ের উদ্বাস্তুদের পরিসংখ্যান তুলে ধরা হয়েছে।


সাল
কারণ
সংখ্যা
(লক্ষ)


১৯৪৭
বাংলার বিভক্তি
৩.৪৪


১৯৪৮
হায়দ্রাবাদ অপারেশন (ভারত দ্বারা)
৭.৮৬


১৯৫০
বরিশাল দাঙ্গা
১৫.৭৫


১৯৫৬
পাকিস্তান ইসলামী রাষ্ট্র ঘোষণা
৩.২০


১৯৬৪
১৯৬৪ সালের দাঙ্গা
৬.৯৩


১৯৭১
বাংলাদেশের মুক্তিযুদ্ধ
১৫


১৯৫১ সালে পাকিস্তান ৬৭১,০০০ উদ্বাস্তু গণনা করেছিল, যার মঝে বেশির ভাগই ছিল পশ্চিম বাঙলা থেকে আগত। অন্যান্যরা ছিল বিহার থেকে। ১৯৬১ সালের মাঝে এই সংখ্যা ৮৫০০০০ তে পৌঁছায় এবং ধারণা করা হয় যে, পরবর্তী দুই দশকে ১.৫ মিলিয়ন মুসলিম বিহার এবং পশ্চিম বাঙলা থেকে পূর্ব বাংলায় স্থায়ী হয়।
তথ্যসূত্র


↑ । উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Tripathi – স্বাধীনতার মুখ, page – 87
↑ Chakrabarty – The partition of Bengal and Assam, page 138
↑ Chakrabarty – The partition of Bengal and Assam, page 132
↑ ক খ Chakrabarty – The partition of Bengal and Assam, page 135
↑ ক খ Jalal – The sole spokesman, page 266
↑ Chakrabarty – The partition of Bengal and Assam, page 137
↑ ক খ Bandopadhyay – জিন্না/পাকিস্তান – নতুন ভাবনা, page – 266
↑ ক খ Chakrabarty – The partition of Bengal and Assam, page 140-147
↑ Tripathi – স্বাধীনতার মুখ, page – 86
↑ Chakrabarty – The partition of Bengal and Assam, page 142
↑ Chakrabarty – The partition of Bengal and Assam, page 141
↑ Chakrabarty – The partition of Bengal and Assam, page 149
↑ Tripathi – স্বাধীনতার মুখ, page – 86, 186
↑ Chakrabarty – The partition of Bengal and Assam, page 143
↑ Chatterji – Spoils of partition. Page 111
↑ 
↑ ক খ Chatterji – Spoils of partition
↑ Chakrabarty – The partition of Bengal and Assam, page 113
↑ Chatterji – Spoils of partition. Page 181
↑ ক খ 
↑ P. N. Luthra – Rehabilitation, page 18-19
↑ During Bangladesh liberation war 11 million people from both communities took shelter in India. After the war 1.5 million decided to stay. 
↑ Chatterji – Spoils of partition. Page 166


গ্রন্থসূত্র

Gyanendra Pandey Remembering Partition: Violence, Nationalism, and History in India. Cambridge: Cambridge University Press, 2001. আইএসবিএন ০-৫২১-০০২৫০-৮
Tai Yong Tan and Gyanesh Kudaisya The Aftermath of Partition in South Asia. London: Routledge, 2001. আইএসবিএন ০-৪১৫-১৭২৯৭-৭
Bashabi Fraser Bengal Partition Stories: An Unclosed Chapter. New York: Anthem Press, 2008. আইএসবিএন ১-৮৪৩৩১-২৯৯-৯
Joya Chatterji Bengal Divided: Hindu Communalism and Partition, 1932–1947. Cambridge: Cambridge University Press, 1994. আইএসবিএন ০-৫২১-৪১১২৮-৯
S.M. Ikram Indian Muslims and Partition of India. New Delhi: Atlantic Publishers and Distributors, 1992. আইএসবিএন ৮১-৭১৫৬-৩৭৪-০
Hashim S. Raza Mountbatten and the partition of India. New Delhi: Atlantic Publishers and Distributors, 1989. আইএসবিএন ৮১-৭১৫৬-০৫৯-৮
Craig Baxter Bangladesh: From a Nation to a State. Boulder, CO: Westview Press, 1997. আইএসবিএন ০-৮১৩৩-২৮৫৪-৩
Singh, J.J. “Partition of India: British Proposal Said to be Only Feasible Plan Now.” The New York Times 15 June 1947: E8

বহিঃসংযোগ

 Retrieved 25 September 2009.
 Retrieved 25 September 2009.








দে



বাংলা ভাষা আন্দোলন



ইতিহাস এবং ঘটনাসমূহ
(বাংলা ভাষা আন্দোলনের কালপঞ্জি)



বাঙালি জাতীয়তাবাদ
বাংলা ভাষা আন্দোলন
ভারত বিভাগ
১৯৪৭ এ বাংলা বিভাগ
পূর্ব পাকিস্তান
বঙ্গ
পাকিস্তানের গণপরিষদ
তমদ্দুন মজলিস
সর্বদলীয় কেন্দ্রীয় রাষ্ট্রভাষা কর্মী পরিষদ
রাষ্ট্রভাষা সংগ্রাম পরিষদ
বাংলা ভাষা আন্দোলনের সময় রাজনৈতিক দলগুলোর ভূমিকা
উর্দু আন্দোলন
পাকিস্তানের রাষ্ট্র ভাষা বাংলা না উর্দু?
বাংলা ভাষা আন্দোলন (মানভূম)
বাংলা ভাষা আন্দোলন (বরাক উপত্যকা)





ব্যক্তিত্ব



আবুল বরকত
আবদুল জব্বার
শফিউর রহমান
আবদুস সালাম
রফিকউদ্দিন আহমদ
ধীরেন্দ্রনাথ দত্ত
খাজা নাজিমুদ্দিন
মোহাম্মদ আলী জিন্নাহ
হামিদুর রহমান
আবুল কাসেম
সামসুল হক
নূরুল হক ভূঁইয়া
লিয়াকত আলি খান
মোহাম্মদ তোয়াহা
আব্দুল মতিন
আব্দুল মালেক উকিল
এ কে ফজলুল হক
মওলানা আবদুল হামিদ খান ভাসানী
কবি এম.এন.এন শহিদুল্লাহ সাহিত্যরত্ন
অলি আহাদ
আবুল হাশিম
শওকত আলী
আবুল কালাম শামসুদ্দীন
কাজী গোলাম মাহবুব
গাজীউল হক
মুহাম্মদ হাবিবুর রহমান
মাহবুব উল আলম চৌধুরী
জহির রায়হান
মোহাম্মদ সুলতান
আব্দুল লতিফ
আলতাফ মাহমুদ
মুহম্মদ শহীদুল্লাহ
নুরুল আমিন
আবদুর রশীদ তর্কবাগীশ
শেখ মুজিবুর রহমান
মুনির চৌধুরী
সুফিয়া কামাল
লাবণ্য প্রভা ঘোষ
ভাবিনী মাহাতো
রণেন্দ্রমোহন দাস
নলিনীকান্ত দাস
রথীন্দ্রনাথ সেন
বিধুভূষণ চৌধুরী
কানাইলাল নিয়োগী
চন্ডীচরণ সূত্রধর
হিতেশ বিশ্বাস
সত্যেন্দ্রকুমার দেব
কুমুদরঞ্জন দাস
সুনীল সরকার
তরণী দেবনাথ
শচীন্দ্রচন্দ্র পাল
বীরেন্দ্র সূত্রধর
সুকোমল পুরকায়স্থ
কমলা ভট্টাচার্য
বিজন চক্রবর্তী
জগন্ময় দেব
দিব্যেন্দু দাস
কৃষ্ণকান্ত বিশ্বাস





স্মৃতিরক্ষা



একুশে বই মেলা
কেন্দ্রীয় শহীদ মিনার
প্রথম শহীদ স্মৃতিস্তম্ভ
একুশে পদক
ভাষা আন্দোলন দিবস
আন্তর্জাতিক মাতৃভাষা দিবস
মোদের গরব
বাংলা ভাষা আন্দোলনের শিল্পসম্মত চিত্রায়ন
আমার ভাইয়ের রক্তে রাঙানো
সালাম সালাম হাজার সালাম
একুশে উদ্যান
ভাষা শহিদ স্টেশন, শিলচর
শিলচর কেন্দ্রীয় শহীদ মিনার
ভাষা স্মৃতিস্তম্ভ










