
শ্যাম্পু (ইংরেজি: Shampoo) হচ্ছে চুলের যত্নে ব্যবহৃত একটি পণ্য। এটি মূলত চুল থেকে তৈলাক্তভাব, ময়লা, খুশকি, পরিবেশের বিভিন্ন বিষাক্ত পদার্থ, এবং অন্যান্য দূষিত পদার্থ চুল থেকে দূর করে। অর্থাৎ শ্যাম্পু চুলে অবাঞ্ছিত পদার্থ পরিষ্কার করে এবং তৈরি হতে বাধা দেয়, কারণ এসকল পদার্থ চুলের ক্ষতি করে এবং সেই সাথে চুল সামলাতে সমস্যার সৃষ্টি করে।
শ্যাম্পু করার পরবর্তীকালে প্রায় সময়ই যা ব্যবহার করা হয়, তা হচ্ছে কন্ডিশনার, যা চুল আচড়ানো, ও চুলের স্টাইল করার সময় চুলকে নমনীয় হতে সাহায্য করে। শ্যাম্পু করার পর চুলে যে রুক্ষতার সৃষ্টি হয়, কন্ডিশনার তা কাটিয়ে চুলকে আরো নরম করে।
ইতিহাস
১৭৬২ সালের দিকে, হিন্দি শব্দ চাম্পু (चाँपो) থেকে ইংরেজি শ্যাম্পু শব্দটির উৎপত্তি ঘটে। হিন্দি শব্দটির দ্বারা তেল বা তৈলাক্ত কোনো বস্তুর দ্বারা মাথা ম্যাসেজ করাকে বোঝানো হতো। এ ধরনের শব্দের প্রচলন উত্তর ভারতের বিভিন্ন ভাষাতেও প্রচলিত ছিলো। এই শব্দটি এবং মাথা ম্যাসেজের এই পদ্ধতিটি সর্বপ্রথম ব্রিটেনে পরিচয় করিয়ে দেন বাঙালি উদ্যোক্তা শেখ দীন মুহাম্মদ। ১৮০০ দশকের শুরুর দিকে দ্বীন মোহাম্মদই স্টিম বাথের প্রচলন ঘটান। পরবর্তীতে তিনি তাঁর আইরিশ স্ত্রীকে সঙ্গে নিয়ে একসাথে লন্ডনে "মোহাম্মদ'স স্টিম অ্যান্ড ভ্যাপোর সি ওয়াটার মেডিকেটেড বাথস" নামে ইংল্যান্ডের ব্রাইটনে একটি পার্লার খোলেন। সেখানে গ্রাহকরা টার্কিশ বাথের মতো গোসলের সুবিধা ও চুলের যত্নে ভারতীয় চাম্পি (শ্যাম্পুয়িং) পদ্ধতি গ্রহণ করতেন। সেসময় এক প্রকার থেরাপিমূলক ম্যাসেজ হিসেবে চাম্পি ব্যবহৃত হতো। দ্বীন মোহাম্মদ রাজা চতুর্থ জর্জ ও চতুর্থ উইলিয়ামের 'শ্যাম্পু সার্জন' হিসেবেও নিয়োগ পেয়েছিলেন।
তথ্যসূত্র


↑ Douglas Harper (২০০১)। । সংগ্রহের তারিখ ২০০৭-০৭-১৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ chāmpo (चाँपो tʃãːpoː) is the imperative of chāmpnā (चाँपना [tʃãːpnaː]), "to smear, knead the muscles, massage"
↑ pp. 148–174, The travels of Dean Mahomet: an eighteenth-Century journey through India, Sake Deen Mahomet and Michael Herbert Fisher, University of California Press, 1997, আইএসবিএন ০-৫২০-২০৭১৭-৩






