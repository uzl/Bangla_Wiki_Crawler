
ওয়েস্ট ইন্ডিজ বা ওয়েস্ট ইন্ডিয়া ক্যারিবীয় অববাহিকা এবং উত্তর আটলান্টিক মহাসাগরীয় একটি অঞ্চলবিশেষ। দ্বীপ এলাকা অ্যান্টিলিজ এবং লুকেয়ান দ্বীপপুঞ্জও এ অঞ্চলের অন্তর্ভুক্ত। ক্রিস্টোফার কলম্বাস কর্তৃক এ অঞ্চল আবিষ্কৃত হবার পর ইউরোপীয়রা ওয়েস্ট ইন্ডিজকে দক্ষিণ এশিয়া ও দক্ষিণ-পূর্ব এশিয়ার বৃহত্তম দেশ ভারত থেকে এ অঞ্চলকে পৃথকীকরণে প্রয়াস পান। সপ্তদশ শতক থেকে ঊনবিংশ শতক পর্যন্ত ইউরোপীয় ঔপনিবেশিক অঞ্চল ওয়েস্ট ইন্ডিজ ছিল ব্রিটিশ ওয়েস্ট ইন্ডিজ, ড্যানিশ ওয়েস্ট ইন্ডিজ, নেদারল্যান্ডস অ্যান্টিলেজ (ডাচ ওয়েস্ট ইন্ডিজ), ফরাসী ওয়েস্ট ইন্ডিজ এবং স্প্যানিশ ওয়েস্ট ইন্ডিজ। বৃহৎ অর্থে, সাবেক ড্যানিশ ও স্প্যানিশ দ্বীপপুঞ্জের কিছু দ্বীপ সম্মিলিতভাবে আমেরিকান ওয়েস্ট ইন্ডিজ নামে পরিচিত যা সাম্প্রতিককালে পরিচিতি পাচ্ছে।



পরিচ্ছেদসমূহ


১ ইতিহাস
২ অন্যান্য
৩ তথ্যসূত্র
৪ আরও দেখুন



ইতিহাস
১৯১৬ সালে ড্যানিশ ওয়েস্ট ইন্ডিজ চুক্তি মোতাবেক ডেনমার্ক তাদের নিয়ন্ত্রণাধীন ড্যানিশ ওয়েস্ট ইন্ডিজ $২৫ মিলিয়ন মার্কিন ডলারের সমমানের স্বর্ণের বিনিময়ে মার্কিন যুক্তরাষ্ট্রের কাছে বিক্রয় করে দেয়। এরফলে ড্যানিশ ওয়েস্ট ইন্ডিজ মার্কিন যুক্তরাষ্ট্রের নিজস্ব এলাকায় পরিণত হয় যা ইউনাইটেড স্টেটস ভার্জিন আইল্যান্ড নামে পরিচিত হয়ে আসছে।
১৯৫৮ থেকে ১৯৬২ সালের মধবর্তী সময়কালে যুক্তরাজ্য ব্রিটিশ ভার্জিন আইল্যান্ড, বাহামা, ব্রিটিশ হন্ডুরাস ও ব্রিটিশ গায়ানা বাদে ওয়েস্ট ইন্ডিজ এলাকার দ্বীপ অঞ্চলসমূহকে ওয়েস্ট ইন্ডিজ ফেডারেশনভূক্ত করে। তাদের আশা ছিল ফেডারশনের মাধ্যমে একক, স্বাধীন দেশ হিসেবে পরিচিতি পাবে। কিন্তু, ফেডারেশনের সীমিত সামর্থ, বহুবিধ সমস্যা এবং সমর্থন না থাকায় এ প্রচেষ্টা ব্যাহত হয়।
অন্যান্য
সপ্তদশ ও অষ্টাদশ শতকে নিবন্ধিত বিভিন্ন কোম্পানী ওয়েস্ট ইন্ডিজ/ওয়েস্ট ইন্ডিয়াকে একই নামে ব্যবহার করতে থাকে। তন্মধ্যে, ড্যানিশ ওয়েস্ট ইন্ডিয়া কোম্পানী, ডাচ ওয়েস্ট ইন্ডিয়া কোম্পানী, ফ্রেঞ্চ ওয়েস্ট ইন্ডিয়া কোম্পানী এবং সুইডিশ ওয়েস্ট ইন্ডিয়া কোম্পানী অন্যতম।
তথ্যসূত্র


↑ Caldecott, Alfred (১৮৯৮)। । London: Frank Cass and Co.। পৃষ্ঠা 11। সংগ্রহের তারিখ ১২ ডিসেম্বর ২০১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)


আরও দেখুন

ত্রিনিদাদ ও টোবাগো
ওয়েস্ট ইন্ডিজ ফেডারেশন
ব্রিটিশ ইস্ট ইন্ডিয়া কোম্পানি
ওয়েস্ট ইন্ডিজ ক্রিকেট দল
ওয়েস্ট ইন্ডিজ ক্রিকেট বোর্ড
ক্যারিবিয়ার দ্বীপসমূহের তালিকা





