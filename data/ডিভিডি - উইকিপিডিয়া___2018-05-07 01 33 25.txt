
ডিভিডি (ইংরেজি: DVD), যা ডিজিটাল ভিডিও ডিস্ক (Digital Video Disc) বা ডিজিটাল ভার্সাটাইল ডিস্ক (Digital Versatile Disc) নামেও পরিচিত, এক ধরনের অপটিকাল ডিস্ক-ভিত্তিক উপাত্ত সংরক্ষণের ফরম্যাট। আধুনিক ডিজিটাল যুগের অনেক বেশি তথ্য রাখার চাহিদা থেকে এর সৃষ্টি। এর ধারণক্ষমতা সাধারণত ৪.৭ গিগা বাইট (একটি স্তর বা লেয়ার) বা ৮.৫৪ গিগাবাইট (দুইটি স্তর)। একটি ৪.৭ গিগাবাইটের ডিভিডিতে একটি সিডির প্রায় ৬ গুণ বেশি তথ্য রাখা যায়। ডিভিডির লেসার হিসেবে ৬৫০ ন্যানোমিটারের তড়িৎ-চুম্বকীয় তরঙ্গ ব্যবহার করা হয়, যার বর্ণ লাল।
ইতিহাস
১৯৯০ সালের প্রথম দিকে উচ্চ ঘনত্বের ২টি আলোকীয় তথ্য সঞ্চয়ক মান নির্মিত হয়। এর একটি হল এমএমসিডি বা মাল্টিমিডিয়া কম্প্যাক্ট ডিস্ক যা সনি এবং ফিলিপ্‌স কোম্পানি তৈরি করে এবং অন্যটি হল এসডি বা সুপার ডেনসিটি ডিস্ক যা টোশিবা, টাইম-ওয়ার্নার, মাতশুশিতা ইলেক্ট্রিক, পাইওনিয়ার, থমসন এবং জেভিসি প্রতিষ্ঠানগুলো বের করে।
তথ্যসূত্র

↑ DVD FLLC (2009-02) , Retrieved on 2009-07-24
↑ DVD FLLC , Retrieved on 2009-07-24
↑ MPEG.org, , Retrieved on 2009-07-24





