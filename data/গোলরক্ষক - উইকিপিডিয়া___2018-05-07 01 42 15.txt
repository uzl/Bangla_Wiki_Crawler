

ফুটবলে গোলরক্ষক বলতে এমন একটি খেলোয়াড়ী অবস্থান বোঝান হয় যেটি প্রতিপক্ষের আক্রমণের বিরুদ্ধে সর্বশেষ ধাপের প্রতিরক্ষা হিসেবে কাজ করে এবং নিজেদের গোলপোস্ট সুরক্ষিত রাখে। গোলরক্ষকের মূল কাজ হচ্ছে নিজেদের দলের গোল সুরক্ষিত রাখা এবং বিপক্ষ দলকে গোলদানে বিধিসম্মত বাধা দেয়া। একমাত্র দলে গোলরক্ষকেরই খেলার মধ্যে নির্দিষ্ট সীমার ভেতর বলকে হাত দিয়ে ধরার বৈধ অধিকার রয়েছে। প্রতিটি দলে কেবলমাত্র একজন গোলরক্ষক দায়িত্ব পালন করেন। যদি কোন কারণে গোলরক্ষককে মাঠের বাইরে যেতে হয়, তা লাল কার্ডের জন্য বা আহত যেভাবেই হোক না কেন, তাহলে আরেকজন গোলরক্ষককে মাঠে নামতে হয়। যদি কোন বদলী গোলরক্ষক না থাকে অথবা কোন দল পরিবর্তিত খেলোয়াড় নামানোর সব সুযোগ গ্রহণ করে ফেলে, তবে সে দলের কাউকে গোলরক্ষক হতে হয়।
গোলরক্ষকের ইংরেজিতে সংক্ষিপ্ত রূপ GK যা লাইন আপ কার্ড, ম্যাচ বিবরনী এবং টেলিভিশনে ব্যবহৃত হয়। এছাড়া কিপার এবং গোলি শব্দটিও ব্যবহৃত হয়।
সাধারণত যখন দলে খেলোয়াড়দের নম্বর দেয়া হয় তখন মূল গোলরক্ষককে ১ নং জার্সি প্রদান করা হয়। এর একটি উজ্জ্বল ব্যতিক্রম হচ্ছে উবালদো ফিলোল যিনি ১৯৭৮ ও ১৯৮২ বিশ্বকাপে যথাক্রমে ৫ ও ৭ নং জার্সি পরে খেলেছেন।
তথ্যসূত্র

↑ Ryan, Mathew (১২ জুন ২০১৩)। । http://clubbrugge.be/। সংগ্রহের তারিখ ১২ জুন ২০১৩।  |publisher= এ বহিঃসংযোগ দেয়া (সাহায্য)উদ্ধৃতি টেমপ্লেট ইংরেজি প্যারামিটার ব্যবহার করেছে (link)

বহিঃসংযোগ

 at jbgoalkeeping.com
 at BBC
[১] The Glove Bag
 at keeper-skool.com





