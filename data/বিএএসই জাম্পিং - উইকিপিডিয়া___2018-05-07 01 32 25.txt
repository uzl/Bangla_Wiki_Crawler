




এই নিবন্ধটির সাথে অন্য কোন উইকিপিডিয়া নিবন্ধের সংযোগ নেই। অনুগ্রহ করে বাক্যের তথ্যসমূহের সাথে ও বিষবস্তুর সাথে সামঞ্জস্য রয়েছে এমন নিবন্ধসমূহের সাথে উইকিসংযোগ প্রদানের মাধ্যমে  


বিএএসই জাম্পিং এক ধরনের প্যারাস্যুট জাম্পিং। প্যারাস্যুট পরে জাম্পাররা উঁচু স্থান থেকে লাফ দেয়ার খেলা এটি। বিএএসই মানে হল বিল্ডিং, এন্টেনা, স্প্যান, আর্থ। এসব এলাকা থেকে প্যারাস্যুট নিয়ে লাফিয়ে পড়ার নাম বিএএসই জাম্প।
এই খেলার আবিষ্কারক একজন স্লোভাক। তার নাম এস বেনিয়ে। তিনি ১৯১৩ সালে তার আবিষ্কার করা বিশেষ প্যারাস্যুট নিয়ে ৪১ তলা উঁচু বিল্ডিং থেকে ঝাঁপিয়ে পড়েন। এই বিল্ডিংয়ের বিপরীতে ছিল আমেরিকার পেটেন্ট অফিস। তবে তিনি ঝাপ দিয়েছিলেন খেলা দেখানোর জন্য নয় বরং তার তৈরি প্যারাস্যুট বিক্রির জন্য। সেই লাফ দেখার জন্য আমেরিকার সামরিক বিভাগের বিশেষজ্ঞরা উপস্থিত ছিলেন। তারা এসেছিলেন প্যারাস্যুটটির কার্যকারিতা পরীক্ষা করতে। এস বেনিয়ে এরপর ১৯১৪ সালে একটি এরোপ্লেন থেকে এই প্যারাস্যুট নিয়ে লাফ দেন। ১৯১৪ সালে প্রথম বিশ্বযুদ্ধে আমেরিকার পাইলটরা এই প্যারাস্যুটটি ব্যবহার করত।
১৯৭৫ সালে ডন বোয়েসেল নামক এক ব্যক্তি আমেরিকার ওয়ার্ল্ড ট্রেড সেন্টার থেকে প্যারাস্যুট নিয়ে লাফ দেন। তাকে প্রথম বিএএসই জাম্পার বলা হয়। তবে আধুনিক বিএএসই জাম্পিং শুরু হয় ১৯৮০ সাল থেকে। চার বন্ধু মিলে এই খেলাটিকে এক্তি বিশেষ স্পোর্টসের জায়গায় নিয়ে যান। তারা চারজন হলেন ফিল স্মিথ, ফিল মেফিল্ড, কার্ল বেনিশ এবং জিন বেনিশ। ১৯৮৪ সালে কার্ল বেনিশ নরওয়েতে লাফ দিতে গিয়ে নিহত হন। একারনে তাকে এই খেলার প্রান পুরুষ বলা হয়।
বিএএসই জাম্পারদের প্রিয় এলাকা হচ্ছে আমেরিকার ইউডাহোর স্নেক রিভারের উপর অবস্থিত পেরিন ব্রিজ(উচ্চতা ১৫০ মিটার)। এছাড়া পাকিস্তানের গ্রেট তরঙ্গ(উচ্চতা ২১০০ মিটার), ব্রাজিলের রিওডি জেনেরিওর জেসাসের মূর্তি, মালয়শিয়ার টুইন টাওয়ার, ভেনেজুয়েলার সাল্টো ডেল এঞ্জেলা ফল্‌স্‌, নরওয়ের ট্রল ওয়াল(উচ্চতা ১৮০০ মিটার), মেক্সিকোর সান্তো দে লস গোলানদৃনাস গুহা প্রভৃতি স্থান বিএএসই জাম্পারদের প্রিয় এলাকা। তবে বিএএসই জাম্পারদের সবচেয়ে প্রিয় এলাকা নরওয়ে। ভূমি বৈচিত্র এবং লোকেশনের কারনে নরওয়েকে বিএএসই জাম্পারদের মক্কা বলা হয়।
এই লাফ দিতে গিয়ে আহত বা নিহত হবার সম্ভাবনা থাকে বলে অনেক দেশে এই খেলা নিষিদ্ধ। সাধারণ প্যাস্যুট নিয়ে এই লাফ দেয়া অতি বিপজ্জনক। কারণ যথা সময়ে প্যারাস্যুট না খুললে মৃত্যু অবধারিত। অল্প উচ্চতায় লাফ দিলে অনেক সময় প্যারাস্যুট নাও খুলতে পারে। তাই এ ধরনের লাফ দেয়ার জন্য বিশেষ ধরনের প্যারাস্যুট ব্যবহার করা হয়। বিএএসই জাম্পারদের অনেক কয়েকটি এসোসিয়েশন বিদ্যমান। এগুলোর মধ্যে অন্যতম হল কিফ জাম্পার এসোসিয়েশন অব আমেরিকা।




