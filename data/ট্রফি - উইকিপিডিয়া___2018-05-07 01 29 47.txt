ট্রফি (ইংরেজি: Trophy) এক ধরনের বস্তু যা প্রতিযোগিতামূলক খেলাধূলায় বা নির্দিষ্ট কোন বিষয়ে পারঙ্গমতা, দক্ষতা, সেবা প্রদানের স্বীকৃতি কিংবা শ্রেষ্ঠত্ব প্রদর্শনের ফলে বিজয়ী ব্যক্তি, দলগত পর্যায়ে আনুষ্ঠানিকভাবে প্রদান করা হয়। শিশু পর্যায় থেকে শুরু করে পেশাদারী পর্যায়ের প্রতিযোগিতায় বর্তমানে এর ব্যবহার অবশ্যম্ভাবী। সচরাচর বিশ্বকাপ ফুটবল, ক্রিকেট কিংবা ডেভিস কাপের মতো ক্রীড়াক্ষেত্রেই ট্রফি প্রদান করা হয়ে থাকে। কাপ, বাটি, প্ল্যাক, মগ ইত্যাদি আকৃতির ট্রফিতে কোন কিছু অঙ্কন কিংবা খোদাই করা থাকে। অনেক ক্রীড়া প্রতিযোগিতায় ট্রফির পাশাপাশি কিংবা ট্রফিবিহীন অবস্থায় পদকও প্রদান করে থাকে। এছাড়াও, এমি পুরস্কার, হুগো পুরস্কারের ন্যায় প্রতিযোগিতায় মনুষ্য কিংবা মহাকাশযানের আকৃতি অনুসরণ করে ট্রফি প্রস্তুত করা হয়।
পশুর মাথা দিয়েও ট্রফি নির্মিত হতে পারে। এ জাতীয় ট্রফি সাধারণতঃ পশু শিকারীকে প্রদান করা হয়।
ইতিহাস
প্রাচীন গ্রীসের যুদ্ধক্ষেত্রে বিজয়ের স্মারক চিহ্নরূপে ট্রফিকে নির্দেশ করা হতো। ঐ সময়ে লোকেরা যুদ্ধক্ষেত্র থেকে অন্য ব্যক্তির মাথা কিংবা শরীরের অংশবিশেষ নিয়ে নিজ এলাকা কিংবা রাজ্যে ফিরে আসতো ও গাছে ঝুলিয়ে রাখতো। এর মাধ্যমে একজন ভাল ও শ্রেষ্ঠ যোদ্ধা হিসেবে নিজেকে সর্বসমক্ষে তুলে ধরতো। প্রায়শঃই এজাতীয় ট্রফিগুলোর কথকতা যুদ্ধর গল্পে তুলে ধরাসহ বিভিন্ন দেব-দেবীর নামে উৎসর্গ করা হতো। নৌবিজয়ের প্রেক্ষিতেও ট্রফি প্রদান করা হতো। ট্রফি ধ্বংস করাকে একজাতীয় অসম্মান বা অপবিত্র করার সামিল হিসেবে গণ্য করা হতো।
প্রাচীন রোমানরা তাদের ট্রফিগুলো নিজ গৃহে যত্নসহকারে সংরক্ষণ করা হতো। এ সমস্ত ট্রফিগুলো জাঁকজমকপূর্ণভাবে তৈরী করতে স্তম্ভ এবং তোরণের সাহায্য নেয়া হতো।
১৫৫০ সালে ট্রফি শব্দটি ইংরেজি ভাষায় উল্লেখ করা হয় যা ১৫১৩ সালে ফরাসী ভাষার ট্রফি (যুদ্ধের পুরস্কার); ল্যাটিন ভাষার ট্রফেইয়াম (বিজয়ের স্মারক); গ্রীক ভাষার τρόπαιον (ট্রোপাইয়ন) থেকে এসেছে। ট্রোপাইয়স অর্থ পরাজিত করা কিন্তু পরবর্তীতে এটি পরিবর্তনের জন্য, যা ট্রপি (ঘুরে দাঁড়ানো, পরিবর্তন)  এবং ক্রিয়া হিসেবে ট্রিপো (পরিবর্তন করা) থেকে উদ্ভূত।
প্রকারভেদ
বিশেষ বৈশিষ্ট্যের মানবচিত্র নিয়ে একাডেমী পুরস্কার অস্কারের জন্য ট্রফি তৈরী করা হয়েছে। বৈজ্ঞানিক কল্পকাহিনীর জন্যে হুগো পুরস্কারে মহাকাশযানের চিত্র ব্যবহার করা হয়েছে।
হান্টিং ট্রফি পশু শিকারে উল্লেখযোগ্য সফলতার জন্য দেয়া হয়। ট্রফি হিসেবে সাধারণতঃ পশুর মাথা দেয়া হয় এবং তা দেয়ালে ঝুলিয়ে রাখা হয়।
পানীয় ধারনের উপযোগী ও আকৃতির উইম্বলেডন চ্যাম্পিয়নশীপে লাভিং কাপ প্রদান করা হয় পুরুষ এককে এবং রৌপ্য দিয়ে নির্মিত বৃহদাকৃতির সিলভার প্লেট দেয়া হয় মহিলা এককের চ্যাম্পিয়নধারীকে। তন্মধ্যে লাভিং কাপের আকৃতি ভিন্নরূপ। এতে দুই বা ততোধিক প্রান্তে হাতল রয়েছে যা রূপা দিয়ে তৈরী করা হয়েছে।
১৯৭৪ সাল থেকে ফিফা বিশ্বকাপ জয়ী দলকে ফিফা বিশ্বকাপ ট্রফি প্রদান করা হচ্ছে। এ ট্রফির পূর্বে বিজয়ী দলকে জুলে রীমে ট্রফি প্রদান করা হতো। ফিফা বিশ্বকাপ প্রবর্তনের পর থেকে ১৯৪৯ সাল পর্যন্ত এ ট্রফিকে শুধু ভিক্টোরী নামে অভিহিত করা হতো। উভয় ট্রফিই জনসমক্ষে বিশ্বকাপ নামে পরিচিত হয়ে আছে। ১৯৭০ সালে ব্রাজিল ফিফা বিশ্বকাপ তিন বার জয় করায় জুলে রীমে ট্রফি চিরতরে নিজ দেশে নিয়ে যায়।
রাগবি খেলার অন্যতম আকর্ষণ রাগবি লীগের প্রাচীনতম নক-আউটভিত্তিক প্রতিযোগিতা হিসেবে চ্যালেঞ্জ কাপ অনুষ্ঠিত হয়। বিশ্বব্যাপী ছড়িয়ে-ছিটিয়ে থাকা দেশগুলোর মধ্য থেকে কিছুসংখ্যক দেশ বিশেষ করে উন্নয়নশীল দেশ এবং বিশ্ববিদ্যালয়ের দলগুলোয় সৌখিন খেলোয়াড় অংশ নিয়ে থাকে। অন্যদিকে রাগবি ইউনিয়নের বিশ্ব চ্যাম্পিয়ন নির্ধারণে ওয়েব এলিস কাপ প্রদান করা হয়। এছাড়াও, নিউজিল্যান্ড-অস্ট্রেলিয়া এবং ইংল্যান্ড-স্কটল্যান্ডের মধ্যকার বার্ষিক আকারে আয়োজিত প্রতিযোগিতায় বিজয়ীকে যথাক্রমে ব্লেডিসলো কাপ ও ক্যালকাটা কাপ প্রদান করা হয়।
তথ্যসূত্র


↑ 
↑ । Encyclopædia Britannica। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । How Products are made, volume 6। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Liddell, Henry George; Scott, Robert। । A Greek-English Lexicon। Perseus Digital Library। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Liddell, Henry George; Scott, Robert। । A Greek-English Lexicon। Perseus Digital Library। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Liddell, Henry George; Scott, Robert। । A Greek-English Lexicon। Perseus Digital Library। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Liddell, Henry George; Scott, Robert। । A Greek-English Lexicon। Perseus Digital Library। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । Online Etymological Dictionary। উদ্ধৃতি টেমপ্লেট ইংরেজি প্যারামিটার ব্যবহার করেছে (link)






