




এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে  সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (নভেম্বর ২০১৬)



পাকিস্তান অধিরাজ্য (উর্দু: مملکتِ پاکستان‎‎ মোমালেকাত-এ-পাকিস্তান; ইংরেজি: Dominion of Pakistan) ১৪ অগস্ট ১৯৪৭ থেকে ২৩ মার্চ, ১৯৫৬ পর্যন্ত স্থায়ী একটি স্বাধীন রাষ্ট্র যা ব্রিটিশ ভারতের পূর্ব বাংলা, পশ্চিম পাঞ্জাব, সিন্ধু প্রদেশ, বেলুচিস্তান প্রদেশ, উত্তর-পশ্চিম সীমান্ত প্রদেশ নিয়ে গঠিত হয়েছিল।
১৯৪৭ সালে ভারতে ব্রিটিশ শাসনের সমাপ্তি ঘটলে ব্রিটিশ ভারত দ্বিধাবিভক্ত হয়ে ভারত অধিরাজ্য ও পাকিস্তান অধিরাজ্য গঠিত হয়। ব্রিটিশ পার্লামেন্টে বিধিবদ্ধ ভারতীয় স্বাধীনতা অধিনিয়ম ১৯৪৭ অনুসারে উক্ত রাষ্ট্রদুটির মেয়াদ ছিল তাদের নিজস্ব সংবিধান প্রখ্যাপিত না হওয়া পর্যন্ত। পাকিস্তানের ক্ষেত্রে সংবিধান কার্যকর করার তারিখ ছিল ২৩ মার্চ, ১৯৫৬। এই দিনই প্রতিষ্ঠিত হয় ইসলামী প্রজাতন্ত্রী পাকিস্তান।
ডোমিনিয়ন পর্যায়ে ব্রিটেনের রাজা ভারত ও পাকিস্তান উভয় রাষ্ট্রের রাষ্ট্রপ্রধান পদে বৃত থাকেন। তাঁর প্রতিনিধিত্ব করেন দুই রাষ্ট্রের গভর্নর-জেনারেলগণ।ডোমিনিয়ন পর্যায়ের পাকিস্তানের গভর্নর-জেনারেল হলেন:

মুহাম্মদ আলী জিন্নাহ (১৯৪৭-৪৮)
খাজা নাজিমুদ্দিন (১৯৪৮-৫১)
মালিক গোলাম মাহমুদ (১৯৫১–১৯৫৫)
ইসকান্দার মির্জা (১৯৫৫-১৯৫৬)

তথ্যসূত্র





