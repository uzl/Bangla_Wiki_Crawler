
প্রাচীন নর্স (ইংরেজি: Old Norse) একটি প্রাচীন উত্তর জার্মানীয় ভাষা। এটি ভাইকিং যুগে স্ক্যান্ডিনেভিয়া এবং এর অধিবাসীদের বৈদেশিক বসতিগুলিতে আনুমানিক ১৩০০ খ্রিস্টাব্দ পর্যন্ত প্রচলিত ছিল।
ধারণা করা হয় ভাষাটি প্রাচীনতর প্রত্ন-নর্স ভাষা থেকে ৮ম শতকে উৎপত্তি লাভ করে এবং ভাইকিং যুগের পরে বিভিন্ন আধুনিক উত্তর জার্মানীয় ভাষার জন্ম দেয়। এগুলির মধ্যে আছে আইসল্যান্ডীয় ভাষা, সুয়েডীয় ভাষা, নরওয়েজীয় ভাষা, ডেনীয় ভাষা এবং ফারোয়েজীয় ভাষা।
আধুনিক আইসল্যান্ডীয় ভাষা প্রাচীন নর্স ভাষার বৈশিষ্ট্য সবচেয়ে বেশি ধরে রেখেছে।




