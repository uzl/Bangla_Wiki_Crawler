স্কোরিং ক্রিকেট খেলার অবিচ্ছেদ্য অংশ ও এটি দু’টি ধারায় বিভক্ত। প্রত্যেক দলের কতসংখ্যক রান সংগৃহীত হলো ও কতসংখ্যক উইকেটের পতন ঘটেছে - তা উল্লেখ থাকে। যিনি স্কোরিংয়ের সাথে সম্পৃক্ত, তিনি স্কোরার নামে পরিচিতি পান। তিনি কর্তৃপক্ষ কর্তৃক মনোনীত ব্যক্তি হিসেবে সকল ধরণের রান, উইকেটের পতন ও কিভাবে তা ঘটেছে (বোল্ড, এলবিডব্লিউ, ক্যাচ, রান আউট ইত্যাদি), ওভারের সংখ্যা ইত্যাদি তুলে ধরেন। পেশাদার খেলায় ক্রিকেটের আইনের সাথে মিল রেখে দুইজন স্কোরার মনোনীত হন। প্রায়শঃই উভয় দলের পক্ষ থেকে একজন করে নিযুক্ত করা হয়।



পরিচ্ছেদসমূহ


১ দায়িত্বাবলী
২ অন্যান্য
৩ তথ্যসূত্র
৪ গ্রন্থপঞ্জী



দায়িত্বাবলী
স্কোরারগণ মাঠে নিযুক্ত আম্পায়ারগণের কাছ থেকে প্রদত্ত সঙ্কেত গ্রহণ করে ব্যাটসম্যানের সংগৃহীত রান (১, ২, ৩, ৪ , ৬) কিংবা অতিরিক্ত রান স্কোরবোর্ডে টুকে রাখেন। তারা যথাসম্ভব পেন্সিল ও কাগজ ব্যবহার করেন। সাধারণত পূর্বেই প্রস্তুতকৃত মুদ্রিত বহি ব্যবহার করে থাকেন। বাণিজ্যিকভাবে বিভিন্ন ধরণের মুদ্রিত বহি রয়েছে। সাধারণ স্কোর বহিতে প্রত্যেক ব্যাটসম্যানের রান, আউটের ধরণ, বোলারের পরিসংখ্যান, দলগত স্কোর ও প্রত্যেক উইকেট পতনের কথা তুলে ধরা হয়। গভীর ব্যাখ্যা সমৃদ্ধ স্কোর বহিতে বিস্তারিত তথ্যাদি সংরক্ষণ করা হয়। তন্মধ্যে প্রত্যেক ব্যাটসম্যান কত বল মোকাবেলা করা উল্লেখযোগ্য। এছাড়াও স্কোরারগণ তাদের সুবিধার্থে নিজস্ব কৌশলে স্কোরশীটে উল্লেখ করেন। তন্মধ্যে রঙিন পেন্সিলে উইকেট, ব্যাটসম্যান বা বোলারের ধরন উল্লেখযোগ্য। আধুনিক স্কোরকার্ডের সাহায্যে খেলার যাবতীয় বিষয়াদি বলে দেয়া সম্ভব। ব্যাটসম্যান কর্তৃক বল মোকাবেলা ও মিনিট সংখ্যা উল্লেখ করতে চার্ট ব্যবহার করা হয় যা ওয়াগন হুইলস নামে পরিচিতি। এরফলে ব্যাটসম্যানের রান সংগ্রহের প্রিয় স্থান সম্পর্কে জানা যায়।
হক-আইয়ের ন্যায় উচ্চ ক্ষমতাসম্পন্ন প্রযুক্তি ব্যবহার করে বোলারের শক্তিমত্তা সম্পর্কে বিস্তারিত জানা যায়। ব্যাটসম্যানের তুলনায় বলের উচ্চতা, নিম্নতা, ওয়াইড ইত্যাদি বিষয় দর্শকদের নজর আকর্ষণ করতে সক্ষম হয়েছে।
অন্যান্য
প্রাতিষ্ঠানিকভাবে নিযুক্ত স্কোরারগণ মাঝে-মধ্যেই ভুল করে থাকেন। কিন্তু খেলা শেষ হবার পর সাধারণত তা ঠিক করা হয়। কিছু ক্রিকেট পরিসংখ্যানবিদ অনানুষ্ঠানিকভাবে মুদ্রিত ও প্রচারমাধ্যমের জন্য কাজ করে খ্যাতি কুড়িয়েছেন। তন্মধ্যে ১৯৬৬ থেকে ২০০৮ সাল পর্যন্ত বিবিসি রেডিও ধারাভাষ্যকার দলে বিল ফ্রিন্ডল ও জো কিং অন্যতম। ইসিবি’র ক্রিকেট কর্মকর্তা সংস্থা স্কোরারদের জন্য প্রশিক্ষণ দিয়ে থাকে। 
তথ্যসূত্র


↑ 
↑ 
↑  Education - scorer courses ("Scorers Count")


গ্রন্থপঞ্জী

For a comprehensive guide to the laws and their interpretation, and for guidance to scorers: Tom Smith's Cricket Umpiring and Scoring (Marylebone Cricket Club). আইএসবিএন ৯৭৮-০-২৯৭-৮৬৬৪১-১





