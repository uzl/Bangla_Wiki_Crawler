
রান্না বা রন্ধন হল তাপের সাহায্যে খাবার প্রস্তুত করার পদ্ধতি। রান্নার সহায়ক শব্দগুলো হচ্ছে - রাঁধা, পাক, রন্ধন ইত্যাদি। যিনি রান্না করেন তাকে বাংলা ভাষায় রাধুঁনী, পাচক, পাচিকা বা বাবুর্চি বলা হয়। বাবুর্চি রান্না করতে খাবারের উপকরণের সমন্বয়ে, বিভিন্ন তৈজসপত্র ব্যবহার করে বিভিন্ন পদ্ধতিতে খাবার রান্না করে থাকেন। রান্নার মাধ্যমে খাবারের স্বাদ, রঙ, গন্ধ এবং রাসায়নিক উপাদানের পরিবর্তন ঘটে থাকে। রান্নার পদ্ধতিতে সারা পৃথিবীতেই এলাকাভেদে ভিন্নতা দেখা দেয়, যা নির্ভর করে ঐ এলাকার পরিবেশ, অর্থনীতি, সংস্কৃতি ও ঐতিহ্যের উপর। বাবুর্চি নিজেরাও রান্নার ক্ষেত্রে বেশ পারদর্শী এবং প্রশিক্ষণ প্রাপ্ত হয়ে থাকেন।
যেকোন পরিবারের নির্দিষ্ট একটি ঘরে কিংবা ছোট ঘরেরই এক কোণে রান্নার আয়োজন করা হয়। রান্নার অবশ্য প্রয়োজনীয় উপাদানগুলোর মধ্যে - চুলা, ডেকচি, কড়াই, মশলা সহ খাদ্যের উপকরণসমূহ অন্যতম। ভারত উপমহাদেশে সাধারণত মহিলারাই রান্নাঘরে দিনের একটি বিরাট অংশ অতিবাহিত করেন পরিবারের খাবার তৈরিতে। এছাড়া এতদ অঞ্চলের গ্রাম-গঞ্জে বিবাহ, আকিকা ইত্যাদি বড় বড় অনুষ্ঠানে ঘরের বাইরে বৃহৎ অস্থায়ী চুলা তৈরি করে রান্নার আয়োজন করা হয়।
তথ্যসূত্র



এই নিবন্ধটি অসম্পূর্ণ। আপনি চাইলে  উইকিপিডিয়াকে সাহায্য করতে পারেন।


দে
আ










