

জগ্রোস পর্বতমালা (ফার্সি: رشته كوههاى زاگرس‎‎) পশ্চিম ও দক্ষিণ-পশ্চিম ইরানের একটি পর্বতমালা। উপত্যকা ও সমভূমি দ্বারা বিচ্ছিন্ন অনেকগুলি সমান্তরাল পর্বতশ্রেণী নিয়ে গঠিত এই পর্বতমালার অনেকগুলি পর্বত ৩০০০ মিটারেরও বেশি উঁচু। কিছু কিছু পর্বতশৃঙ্গ সবসময় তুষারাবৃত থাকে। এদের মধ্যে সর্বোচ্চ শৃঙ্গটির নাম জার্দ কুহ, যার উচ্চতা ৪,৫৪৭ মিটার। দেনা ২য় সর্বোচ্চ পর্বত (উচ্চতা ৪,৩৫৯ মিটার)। পর্বতমালার অভ্যন্তরে অনেক উর্বর উপত্যকা অবস্থিত এবং এগুলিতে কৃষি ও পশুপালন জীবিকা উপার্জনের অন্যতম উপায়।
জগ্রোস পর্বতমালাটি প্রায় ১,৫০০ কিলোমিটার দীর্ঘ। এটি ইরানের উত্তর-পশ্চিমে শুরু হয়ে মোটামুটি ইরানের পশ্চিম সীমান্ত ধরে ইরানীয় মালভূমির সমগ্র পশ্চিম ও দক্ষিণ-পশ্চিম দৈর্ঘ্য বরাবর প্রসারিত হয়েছে এবং হর্মুজ প্রণালীতে এসে শেষ হয়েছে। কের্মান প্রদেশের হেজর নামের স্তুপ পর্বতমালা এবং জেবাল বারেজ পর্বতশ্রেণী জগ্রোসের পূর্ব সীমানা নির্ধারণ করেছে।
তথ্যসূত্র

↑ । NASA Earth Observatory। সংগ্রহের তারিখ ২০০৬-০৪-২৭। উদ্ধৃতি টেমপ্লেট ইংরেজি প্যারামিটার ব্যবহার করেছে (link)





