
ট্র্যাক অ্যান্ড ফিল্ড (ইংরেজি: Track and field) অ্যাথলেটিক্‌স ক্রীড়ার অংশবিশেষ। এতে দৌঁড়, লাফ, নিক্ষেপের ন্যায় ক্রীড়াবিষয়গুলো অন্তর্ভুক্ত থাকে। এ ক্রীড়া স্টেডিয়ামে অনুষ্ঠিত হয়। দৌঁড়ের জন্য নির্দিষ্ট পথ বা ট্র্যাক অথবা মাঠের মাঝখানে ক্রীড়াগুলো আয়োজনের ব্যবস্থা করা হয়। যে সকল অ্যাথলেটিক্‌স ক্রীড়া ট্র্যাক অ্যান্ড ফিল্ডে অনুষ্ঠিত হয় না কিংবা আয়োজনের ব্যবস্থা নেই সেগুলো স্টেডিয়ামের বাইরে হয়ে থাকে। ক্রস কান্ট্রি দৌঁড়, রাস্তায় দৌঁড়, ম্যারাথন, হাঁটা প্রতিযোগিতা এ জাতীয় ক্রীড়াবিষয়গুলো স্টেডিয়ামবিহীন অবস্থায় মাঠের বাইরে অনুষ্ঠিত হয়।

পরিচ্ছেদসমূহ

১ ইতিহাস
২ ক্রীড়াসমূহ
৩ সম্মিলিত ক্রীড়া
৪ প্রতিযোগী
৫ তথ্যসূত্র
৬ বহিঃসংযোগ


ইতিহাস
মানবজাতির সূচনালগ্ন থেকে ট্র্যাক অ্যান্ড ফিল্ড ক্রীড়ারূপে প্রতিষ্ঠিত হয়ে আছে। সকল ধরনের প্রতিযোগিতায় এটি প্রাচীন ক্রীড়া হিসেবে বিবেচিত। প্রকৃতিগত এবং বৈশ্বিকভাবে মানুষের শারীরিক, শৈল্পিক বহিঃপ্রকাশের স্ফূরণ ঘটেছে দৌঁড়, ঝাঁপ এবং নিক্ষেপের মধ্য দিয়ে। প্রাচীন অলিম্পিক ক্রীড়ায় ট্র্যাক অ্যান্ড ফিল্ড ক্রীড়া উৎসবে পরিণত হয়। ৭৭৬ খ্রীষ্ট-পূর্বাব্দে গ্রীসের অলিম্পিয়া নগরীতে প্রথম প্রাচীন অলিম্পিক ক্রীড়ায় একমাত্র ক্রীড়া ছিল স্ট্যাডিয়ন ফুটরেস।
পরবর্তী বছরগুলোয় আরো কিছু দৌঁড় প্রতিযোগিতা অন্তর্ভুক্তিকরণের মাধ্যমে এর ক্ষেত্র আরো বৃদ্ধি পায়। প্রাচীন অলিম্পিক পেন্টাথলন ক্রীড়া প্রবর্তনের মাধ্যমে ট্র্যাক অ্যান্ড ফিল্ডকে আরো এক ধাঁপ এগিয়ে নেয় যা বর্তমানের পঞ্চ-ক্রীড়া হিসেবে লং জাম্প, জ্যাভলিন আমি শুভ্র এটা
সত্যি

ক্রীড়াসমূহ
অ্যাথলেটিক্‌স একটি অতি সাধারণ ক্রীড়া হিসেবে বিশ্বের সর্বত্র প্রচলিত ও জনপ্রিয় ক্রীড়া বিনোদন বিষয়। অ্যাথলেটিক্‌সে বিভিন্ন ধরনের ক্রীড়ার সমন্বয় ঘটে থাকে। সাধারণতঃ দৌঁড়, লাফ এবং নিক্ষেপজাতীয় ক্রীড়াগুলো এর অন্তর্ভুক্ত। দৌঁড় প্রতিযোগিতায় ম্যারাথন ক্রীড়াসহ, হার্ডলস্‌ দৌঁড়, দীর্ঘ ও স্বল্প দূরত্বের দৌঁড় রয়েছে। হাই জাম্প বা উচ্চ লাফ, লং জাম্প বা দীর্ঘ লম্ফ, ট্রিপল জাম্প, পোল ভল্ট লাফজাতীয় ক্রীড়ার অন্তর্ভুক্ত। নিক্ষেপজাতীয় ক্রীড়ায় জাভেলিন থ্রো বা বর্শা নিক্ষেপ, ডিসকাস থ্রো বা চাকতি নিক্ষেপ, হ্যামার থ্রো বা হাতুরি নিক্ষেপ এবং শটপুট বা গোলক নিক্ষেপ রয়েছে।

সম্মিলিত ক্রীড়া
দৌঁড়, ঝাঁপ, নিক্ষেপকে একীভূত করে সম্মিলিত ক্রীড়া হিসেবে ডেকাথলন, হেপ্টাথলন, পেন্টাথলন প্রভৃতি ক্রীড়া রয়েছে। দুই দিনব্যাপী পুরুষ বিভাগের ডেকাথলন ক্রীড়ায় ১০০ মিটার দৌঁড়, লং জাম্প, শট পুট, হাই জাম্প, ৪০০ মিটার দৌঁড়, ১১০ মিটার হার্ডলস্‌, ডিসকাস থ্রো, পোল ভল্ট, জ্যাভেলিন থ্রো এবং ১৫০০ মিটার দৌঁড় রয়েছে। বিজয়ী খেলোয়াড়ের পাশাপাশি অংশগ্রহণকারী সকল খেলোয়াড়কে প্রতিযোগিতা শেষে বিশেষভাবে সম্মানিত করা হয়। নারী ক্রীড়াবিদগণও দুই দিনের ট্র্যাক অ্যান্ড ফিল্ডের ক্রীড়া হিসেবে ডেকাথলনে অংশগ্রহণ করে থাকেন। ব্যতিক্রম রয়েছে ক্রীড়াসূচীর ধারাবাহিকতা ও ১০০ মিটার হার্ডল্‌স দৌঁড়।

প্রতিযোগী
অংশগ্রহণকারী সকল প্রতিযোগীকে ক্রীড়ায় স্মরণীয় সাফল্যের জন্যে দীর্ঘস্থায়ী প্রশিক্ষণ গ্রহণ ও কঠোর অনুশীলন পর্ব সমাপণ করতে হয়। ট্র্যাক অ্যান্ড ফিল্ডের অন্যতম প্রধান বৈশিষ্ট্য হিসেবে খেলোয়াড়কে সময় নিয়ন্ত্রণ কিংবা দূরত্বজনিত মানদণ্ডের দিকে সবিশেষ নজর রাখতে হয়। সময়ের সংক্ষিপ্ততা কিংবা দূরত্বের দীর্ঘতার মাঝেই খেলায় জয়-পরাজয় নিহিত থাকে।
ট্র্যাক অ্যান্ড ফিল্ড ক্রীড়া তথা অ্যাথলেটিক্‌স এমন এক ধরনের ক্রীড়া যা বিশ্বের সর্বত্র সর্বস্তরের লোকজন অংশ নিতে পারেন। তবে সাধারণতঃ কিশোর বা তরুণদের জন্যে মূলতঃ এ ক্রীড়া সবিশেষ উপযোগী। নিতান্তই বিনোদন, নির্মল আনন্দের মাঝেই এ ক্রীড়ার স্বার্থকতা। তবে, প্রতিযোগীতামূলক খেলা বিশেষ করে অলিম্পিক কিংবা বিশ্ব চ্যাম্পিয়নশীপে ব্যক্তির সক্ষমতা ও দক্ষতা নিরূপণের লক্ষ্যে বিজয়ী খেলোয়াড়কে পদক কিংবা অর্থপ্রদানপূর্বক যথোপযুক্ত মূল্যায়ণের ব্যবস্থা করা হয়ে থাকে।

তথ্যসূত্র


↑ Instone, Stephen (15 November 2009). . BBC. Retrieved on 23 March 2010.


বহিঃসংযোগ


 at About.com
 for Collegiate, High School, Middle School, and Club teams





