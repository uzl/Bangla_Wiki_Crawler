
গুয়ারানি (গুয়ারানি নাম: avañe'ẽ আভ়াঞেঁ'এঁ আ-ধ্ব-ব: [aʋaɲẽˈʔẽ]; স্পেনীয়: Guaraní) দক্ষিণ আমেরিকার একটি আদিবাসী ভাষা। এটি টুপি-গুয়ারানি ভাষা উপপরিবারের অন্তর্গত। স্পেনীয় ভাষার পাশাপাশি গুয়ারানি প্যারাগুয়ের একটি সরকারী ভাষা।
প্রচলন
প্যারাগুয়ের ৯৪% লোক গুয়ারানিতে কথা বলেন। এছাড়া পার্শ্ববর্তী দেশগুলিতে, বিশেষ করে আর্জেন্টিনার উত্তরাংশ, বলিভিয়ার পূর্বাংশ এবং ব্রাজিলের দক্ষিণ-পশ্চিম অঞ্চলের আদিবাসী সম্প্রদায়গুলিতে এই ভাষা প্রচলিত। প্যারাগুয়ে ছাড়াও গুয়ারানি আর্জেন্টিনার কোর্‌রিয়েন্তেস ও মিসিওনেস প্রদেশের দ্বিতীয় সরকারী ভাষা। 
ভাষাভাষী
গুয়ারানি-ই একমাত্র আদিবাসী আমেরিকান ভাষা যার বক্তাদের প্রায় সবাই অ-আদিবাসী। দক্ষিণ আমেরিকার ভাষা অবস্থার প্রেক্ষাপটে এটি একটি অনিয়মিত ঘটনা। সাধারণত স্পেনীয় বা পর্তুগিজ ভাষাই দক্ষিণ আমেরিকার দেশগুলির মূল ও বেশি সম্মানিত ভাষা হিসেবে প্রচলিত। প্যারাগুয়ে ও গুয়ারানির ক্ষেত্রে এর উল্টোটা ঘটেছে। এখানে স্পেনীয় ও আধা-স্পেনীয়রাও গুয়ারানিতেই কথা বলেন।
তথ্যসূত্র

↑ 
↑ 





