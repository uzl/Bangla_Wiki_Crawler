
বর্গ হচ্ছে জীববিদ্যার একটি বিশেষ শ্রেণীবিন্যাসবৈদ্যিক ধাপ যা শ্রেণীর নিচে ও গোত্রের উপরে অবস্থান করে।
জার্মান উদ্ভিদবিজ্ঞানী আউগুস্টুস কুইরিনুস রিভিনুস ১৬৯০-এর দশকে উদ্ভিদের শ্রেণীকরণ করেন ও এ নিয়ে ধারাবাহিক কিছু রচনা প্রকাশিত করেন। সেখানেই প্রথমবারের মত শ্রেণীবিন্যাসের আলাদা ধাপ হিসেবে "বর্গ" ধারণাটি প্রথম ব্যবহার করা হয়। পরবর্তীতে সুয়েডীয় জীববিজ্ঞানী কার্ল লিনিয়াস ১৭৩৫ সালে তাঁর সিস্তেমা নাতুরায়ে গ্রন্থে উদ্ভিদ ও প্রাণীজগতের শ্রেণীকরণ করতে গিয়ে "বর্গ" ধারণাটিকে সমন্বিতভাবে সর্বত্র প্রয়োগ করেন।




