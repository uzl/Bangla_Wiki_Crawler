


স্লাভীয় ভাষাসমূহ বা স্লাভোনীয় ভাষাসমূহ (Slavic languages or Slavonic languages) ইন্দো-ইউরোপীয় ভাষাসমূহের একটি উপশাখা এবং স্লাভীয় জনগোষ্ঠীর মুখের বিভিন্ন ভাষার সমষ্টিগত নাম। মূলত পূর্ব ইউরোপ, বলকান, কেন্দ্রীয় ইউরোপ ও এশিয়ার কিছু অংশে এই ভাষাগুলো ব্যবহার হয়।
শাখা
ভাষাবিজ্ঞানীরা স্লাভীয় ভাষাগুলিকে তিনটি প্রধান শাখায় ভাগ করেছেন:

পূর্ব স্লাভীয়: রুশ, ইউক্রেনীয়, বেলারুশ, ইত্যাদি ভাষা
পশ্চিম স্লাভীয়, যেগুলি নিচের উপশাখায় বিভক্ত:

চেক এবং স্লোভাক,
ঊর্ধ্ব সর্বীয় ভাষা ও নিম্ন সর্বীয় ভাষা (জার্মানিতে ব্যবহৃত সংখ্যালঘু ভাষা),
লেখিতীয় ভাষাসমূহ: পোলীয় , পোমেরানীয়/কাশুবীয় এবং বর্তমানে লুপ্ত পোলাবীয় ভাষা।


দক্ষিণ স্লাভীয়, যেগুলি নিচের উপশাখায় বিভক্ত:

পশ্চিমী উপদল: স্লোভেনীয়, বসনীয়-ক্রোয়েশীয়-সার্বীয় দল (ক্রোয়েশীয়, বসনীয় এবং সার্বীয়; এগুলোর একটি বুঝতে পারলে বাকিগুলোও বোঝা যায়), ইত্যাদি।
পূর্বী উপদল: বুলগেরীয় এবং ম্যাসিডোনীয় (এগুলোর একটি বুঝতে পারলে অন্যটিও বোঝা যায়)।







