

পিয়ানো একপ্রকার বাদ্যযন্ত্র।



সঙ্গীত বিষয়ক এই নিবন্ধটি অসম্পূর্ণ। আপনি চাইলে  উইকিপিডিয়াকে সাহায্য করতে পারেন।


দে
আ






পিয়ানো
[0] [1]
পিয়ানো হলো একটি বাদ্যযন্ত্র যা একগুচ্ছ চাবির (Keyboard) সাহায্যে বাজানো হয়। এটি পৃথিবীর সবচেয়ে পরিচিত ও জনপ্রিয় বাদ্যযন্ত্রগুলোর মধ্যে একটি। ধ্রুপদ সংগীত, জ্যাজ সংগীত, একক বাদন (Solo), দলগত বাদন (Ensemble Music), চেম্বার মিউজিক (Chamber Music), অনুষঙ্গ (Accompaniment) হিসেবে তথা সংগীতের সকল ঘরানায় এই যন্ত্রটির ব্যাপক ব্যবহার করা হয়ে থাকে। সংগীতায়োজনে ও গান তুলতেও পিয়ানো ব্যবহার করা হয় যদিও এটি বহনযোগ্য নয় এবং খুবই ব্যয়বহুল, তবুও এর বহুমুখী ব্যবহার ও সর্বব্যাপিত্ব একে পৃথিবীর সবচেয়ে জনপ্রিয় বাদ্যযন্ত্রে পরিণত করেছে।
পিয়ানোর কোনো চাবি চাপলে তা একটি তুলার তৈরি আস্তরণ আচ্ছাদিত হাতুড়ীর সাহায্যে স্টিলের তৈরি নির্দিষ্ট তারকে আঘাত করে। হাতুড়ীগুলো ফিরে আসে এবং আঘাত করার ফলে তারগুলো তাদের অনুনাদী কম্পাঙ্কে অনুরণিত হতে থাকে। এই অনুরণন বিশেষ ব্রীজের মাধ্যমে শব্দসৃষ্টিকারক তলে পরিচালিত হলে বাতাসে শব্দশক্তি ছড়িয়ে পড়ে। অন্যথায় শব্দটি তারের কম্পনের ফলে সৃষ্ট শব্দের চেয়ে জোরালো হতো না। যখন চাবি ছেড়ে দেয়া হয় তখন একটি ড্যাম্পার তারের কম্পন থামিয়ে দেয়। পিয়ানোর কিবোর্ড ও তাতে মধ্যম C এর অবস্থানের ছবি দেখার জন্য "Piano Key Frequencies" অনচ্ছেদটি দেখুন। "Hornbostel-Sachs" এর বাদ্যযন্ত্রের শ্রেণীবিন্যাসের নিয়ম অনুসারে পিয়ানো হলো কর্ডোফোন জাতীয় বাদ্যযন্ত্র।
পিয়ানো শব্দটি ইতালীয় শব্দ “Pianoforte” এর সংক্ষিপ্ত রূপ। রূপ। সংগীতের পরিভাষায় “Piano” অর্থ “নিঃস্তব্ধতা (Quiet)” এবং “Forte” অর্থ “শব্দময়তা (Loud)।” ” আসলে পিয়ানোর চাবিতে স্পর্শ করলেই এটি শব্দ সৃষ্টি করে এবং ছেড়ে দেওয়ার সাথে সাথে নিঃস্তব্ধ হয়ে যায় বলে যন্ত্রটির এরূপ নামকরণ করা হয়েছে।
ইতিহাস
[4]
প্রাচীণ প্রযুক্তিগত উৎকর্ষের সময় পিয়ানোর জন্ম হয়। হ্যামারড ডালকিমার হলো প্রথমদিকের তারের তৈরি স্বরযন্ত্র যাতে তারকে আঘাত করে অনুরণিত করা হত। মধ্যযুগে চাবিচালিত ডালকিমার জাতীয় বাদ্যযন্ত্র তৈরি করার একাধিক চেষ্টা করা হয়েছিল। ১৭’শ শতকের দিকে চাবিচালিত ক্লাভিকর্ড (Clavichord) ও হার্পসিকর্ড (Harpsichord) বেশ পরিচিত ছিল। ক্লাভিকর্ডের তারগুলোকে বিভিন্নভাবে আগাত করা হতো, অপরদিকে হার্পসিকর্ডের তারগুলোকে পাখির পালক দিয়ে বাজানো হত। হার্পসিকর্ডের বিশেষ কৌশল নিয়ে শতবর্ষের গবেষণার পর খাঁচা, সাউন্ডবোর্ড, ব্রিজ এবং কিবোর্ড তৈরির সবচেয়ে কার্যকর পদ্ধতিটি উদ্ভাবিত হয়েছিল।
আধুনিক পিয়ানো আবিষ্কারের কৃতিত্ব দেয়া যেতে পারে ইতালির পাদুয়া (Padua, Italy) এর বার্তোলোমেয়ো ক্রিস্টোফারি (Bartolomeo Cristofori) (১৬৫৫-১৭৩১) কে, যাকে তাসকানি এর গ্রান্ড প্রিন্স (Grand Prince of Tuscany), তৃতীয় ফার্দিনান্দ দ্য’ মেডিসি (Ferdinando de’ Medici) বাদ্যযন্ত্র রক্ষক (Keeper of Instruments) হিসেবে নিয়োগ দিয়েছিলেন। ক্রিস্টোফারি ছিলেন একজন হার্পসিকর্ড বিশেষজ্ঞ ও তারযুক্ত বাদ্যযন্ত্র সম্পর্কে অভিজ্ঞ একজন ব্যক্তি। তবে এটা জানা যায়নি যে কবে প্রথম ক্রিস্টোফারি তার প্রথম পিয়ানোটি তৈরি করেছিলেন। মেডিসি পরিবারের ইতিহাস থেকে জানা যায় তাদের পরিবারে ১৭০০ সাল থেকে একটি পিয়ানো ছিল। অপর একটি সূত্র হতে জানা যায় ১৬৯৮ সাল থেকে মেডিসি পরিবারে একটি পিয়ানো ছিল। তবে, তিনটি ক্রিস্টোফেরি পিয়ানো আজও টিকে আছে যেগুলো ১৭২০ সালে তৈরি করা হয়েছিল।




