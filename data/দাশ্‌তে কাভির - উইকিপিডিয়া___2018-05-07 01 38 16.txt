
দাশ্‌তে কাভির (ফার্সি دشت كوير) ইরানের উচ্চভূমির একেবারে মধ্যভাগে অবস্থিত একটি বিশাল মরুপ্রায় ভূমি। মাঝে মাঝেই বড় বড় লবণাক্ত জলাভূমির অস্তিত্ব এই অঞ্চলের অন্যতম বৈশিষ্ট্য। এই কারণে মরুভূমি অপেক্ষা মরুপ্রায়ভূমি নামটির ব্যবহার দাশ্‌তে কাভিরের পক্ষে বেশি যুক্তিযুক্ত। এটি লম্বায় প্রায় ৮০০ কিলোমিটার ও চওড়ায় ৩২০ কিলোমিটার। মোট ৭৭,৬০০ বর্গকিলোমিটার জুড়ে বিস্তৃত এই মরুপ্রায় ভূমিটি আয়তনের হিসেবে পৃথিবীতে মরুভূমিগুলির মধ্যে ২৩তম। উত্তরপশ্চিমে উত্তর ইরানের আলবুরজ (উচ্চারান্তরে এলবুরজ) পর্বতমালার পাদদেশ থেকে শুরু হয়ে এই মরুপ্রায় অঞ্চলটি দক্ষিণপূর্বে পূর্ব ইরানের 'লুত মরুভূমি'র সাথে মিশেছে। ইরানের পূর্বতন খোরসন, তেহরান, এস্‌ফাহন, সেম্‌নন, ইয়াজ্দ‌্‌, প্রভৃতি প্রদেশগুলির অংশবিশেষ এই মরুপ্রায় ভূমির অন্তর্গত।
আরও দেখুন

ইরানের ভূগোল

তথ্যসূত্র

↑ Wright, John W. ed. The New York Times Almanac 2007. New York: Penguin Books, 2006. পৃঃ ৪৫৬।

স্থানাঙ্ক: 




