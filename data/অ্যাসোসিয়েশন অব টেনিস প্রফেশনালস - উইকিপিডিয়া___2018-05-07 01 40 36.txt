
অ্যাসোসিয়েশন অব টেনিস প্রফেশনালস (ইংরেজীতে: Association of Tennis Professionals) বা সংক্ষেপে এটিপি (ATP) একটি পুরুষ পেশাদার টেনিস খেলোয়ারদের সংস্থা। ১৯৭২ সালে ডোনাল্ড ডেল, জ্যাক ক্রেমার এবং ক্লিফ ড্রিসডেল – এই তিনজন এটিপি প্রতিষ্ঠা করেন। তাদের উদ্দেশ্য ছিল এমন একটা সংস্থা তৈরি করা যার মাধ্যমে পেশাদার পুরুষ টেনিস খেলোয়ারদের স্বার্থ সংরক্ষিত হবে। ড্রিসডেল এটিপির প্রথম প্রেসিডেন্ট হন। ১৯৯০ সাল থেকে এটিপি বিশ্বব্যাপী অনেক টেনিস ট্যুরের আয়োজন করেছে। ট্যুরের নামে এটিপি ব্যবহৃত হয়। আগে এটি এটিপি ট্যুর নামে পরিচিত হলেও ২০০১ সাল থেকে এটা শুধু এটিপি নামে পরিচিতি পায়। ২০০৯ সালে এটি পরিবর্তন করে আবার এটিপি ওয়ার্ল্ড ট্যুর করা হয়। এই টুর্নামেন্টগুলো আগে গ্র্যান্ড প্রিক্স টেনিস টুর্নামেন্ট এবং ওয়ার্ল্ড চ্যাম্পিয়নশিপ টেনিস নামেও পরিচিত ছিল। এটিপির কার্যনির্বাহী দপ্তর লন্ডনে অবস্থিত। এটিপি আমেরিকা যুক্তরাষ্টের ফ্লোরিডার পন্টে ভেড্রা বিচে অবস্থিত। এটিপি ইউরোপ মোনাকোতে অবস্থিত। এছাড়া এটিপি ইন্টারন্যাশনাল, যার আওতায় পড়ে আফ্রিকা, এশিয়া ও অস্ট্রেলেশিয়া, এটির দপ্তর অশ্ত্রেলিয়ার সিডনিতে অবস্থিত।
অপরদিকে মহিলাদের পেশাদার টেনিস খেলোয়ারদের জন্য সংস্থা হল ওমেন্স টেনিস অ্যাসোসিয়েশ বা ডব্লিউটিএ।
ইতিহাস
১৯৭২ সালে জ্যাক ক্রেমার, ডোনাল্ড ডেল এবং ক্লিফ ড্রিসডেল মিলে এটিপি প্রতিষ্ঠা করেন। প্রথম নির্বাহী কর্মকর্তা হিসেবে জ্যাক কাজ করেন। ক্লিফ ড্রেসডিল ছিলেন প্রেসিডেন্ট। জ্যাক ক্রেমার প্রথম পেশাদার টেনিস খেলোয়ারদের র‍্যাঙ্কিং সিস্টেম চালু করেন। এটি এখন পর্যন্ত চালু আছে। ১৯৭৪ থেকে ১৯৮৯ সাল পর্যন্ত পুরুষদের চ্যাম্পিয়নশিপ-এর জন্য একটি সাব-কমিটি কাজ করতো। এটি ছিল মেন্স ইন্টারন্যাশনাল প্রফেশনালস্টেনিস কাউন্সিল বা এমআইপিটিসি। ইন্টারন্যাশনাল টেনিস ফেডারেশনের প্রতিনিধি, এটিপি প্রতিনিধি এবং বিশ্বব্যাপী টুর্নামেন্ট ডিরেক্টরদের নিয়ে এটি তৈরি হতো।
তথ্যসূত্র


↑ । উদ্ধৃতি টেমপ্লেট ইংরেজি প্যারামিটার ব্যবহার করেছে (link)


বহিঃসংযোগ











