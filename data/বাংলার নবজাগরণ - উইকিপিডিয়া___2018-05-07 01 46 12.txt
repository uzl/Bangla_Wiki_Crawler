




এই নিবন্ধটি যাচাইযোগ্যতার জন্য প্রাথমিক উৎসের অথবা বিষয়ের সাথে সম্পর্কযুক্ত উৎসের উপর নির্ভর করে। নিবন্ধের গ্রহণযোগ্যতা ও নিরপেক্ষতা বাড়াতে দয়া করে, আরো তথ্যসূত্র, নির্ভরশীল, স্বাধীন ও তৃতীয় কোন উৎস থেকে উধৃতি দিয়ে পূর্বের তথ্যসূত্র স্থানান্তরের মাধ্যমে  ভূমিকা রাখুন। (নভেম্বর ২০১৭) 







বাংলার নবজাগরণ













রাজা রামমোহন রায়; "বাংলার নবজাগরণ" এর জনক হিসেবে পরিচিত।









রবীন্দ্রনাথ ঠাকুর; প্রথম নোবেল পুরস্কার জয়ী এশীয় এবং বাংলাদেশ ও ভারতের জাতীয় সঙ্গীতের রচয়িতা।















ঈশ্বরচন্দ্র বিদ্যাসাগর; একজন দার্শনিক, শিক্ষাবিদ, লেখক, অনুবাদক, প্রকাশক, উদ্যোগী এবং ভাষাবিদ।









শ্রী অরবিন্দ; অন্যতম বিদগ্ধ স্বাধীনতাকামী, কবি, দার্শনিক এবং যোগী।









বঙ্গের সংস্কৃতি


বিষয় সম্পর্কিত ধারাবাহিক





ইতিহাস




জনগোষ্ঠী


বাঙালি জাতি
বাঙালিদের তালিকা








ভাষা


লিপি

উপভাষা

রাঢ়ী
বঙ্গালি
বরেন্দ্রী
ঝাড়খণ্ডী
কামরূপী/রাজবংশী


শব্দতালিকা

ব্যাকরণ

সন্ধি
সমাস
প্রত্যয়
বিশেষণ
সর্বনাম
ক্রিয়ার কাল
ধাতু
কারক


বাংলা ভাষা আন্দোলন
বাংলা ভাষা আন্দোলন (বরাক উপত্যকা)

ভাষাতত্ত্ব

ধ্বনিতত্ত্ব
স্বরসংগতি
অভিশ্রুতি
ধ্বনিবিপর্যয়
দল
অপিনিহিতি
সমীভবন

বর্ণমালা

স্বরবর্ণ
ব্যঞ্জনবর্ণ
যুক্তাক্ষর








ঐতিহ্য
বাঙালি বিবাহ

বাঙালি হিন্দু বিবাহ
গায়ে হলুদ
ওয়ালিমা
ভদ্রলোক
ঘটকালি
ছাদনাতলা
সিন্দুরদান
পঞ্জিকা








রান্না


বাংলা খাবার

ধান

পান্তা ভাত
খিচুড়ি
বিরিয়ানি
পায়েস

রুটি

লুচি
বাকরখানি
পরোটা

মাছ

ইলিশ মাছের পাতুরী
চিংড়িমাছের মালাইকারী
রুইমাছের কালিয়া
চিতলমাছের মুইঠ্যা
মুড়িঘন্ট


মিষ্টান্ন

রসগোল্লা
সন্দেশ
ল্যাংচা
পান্তুয়া
জলভরা সন্দেশ
ছানার পায়েস
মিহিদানা
চমচম
মিষ্টি দই
সীতাভোগ
কমলাভোগ
ক্ষীরমালাই


খাবার

ফুচকা
ঘুগনি
সিঙ্গারা
ঝালমুড়ি

সস

রায়তা
কাসুন্দি








অনুষ্ঠান


পহেলা বৈশাখ
অমর একুশে গ্রন্থমেলা
নবান্ন
পুণ্যাহ
কলকাতা পুস্তকমেলা
পৌষমেলা
দুর্গাপূজা








শিল্প


বাংলা আর্ট স্কুল
কালিঘাট পটচিত্র








সাহিত্য
ইতিহাস

ইতিহাস
চর্যাপদ
মঙ্গলকাব্য
বৈষ্ণব পদাবলি

ধরণ

কবিতা
উপন্যাস
কল্পবিজ্ঞান সাহিত্য
লোক সাহিত্য
তরজা

প্রতিষ্ঠান

সাহিত্য প্রতিষ্ঠান
বঙ্গীয় সাহিত্য পরিষদ
পশ্চিমবঙ্গ বাংলা আকাদেমি
বাংলা একাডেমি

পুরস্কার

সাহিত্য পুরস্কার
রবীন্দ্র পুরস্কার
বাংলা একাডেমি পুরস্কার
আনন্দ পুরস্কার








খেলাধুলা


কাবাডি
বলীখেলা
লাঠি খেলা
চতুরঙ্গ
খো খো









 বঙ্গ  প্রবেশদ্বার







দে






বাংলার নবজাগরণ বলতে বোঝায় ব্রিটিশ রাজত্বের সময় অবিভক্ত ভারতের বাংলা অঞ্চলে ঊনবিংশ ও বিংশ শতকে সমাজ সংস্কার আন্দোলনের জোয়ার ও বহু কৃতি মনীষীর আবির্ভাবকে। মূলত রাজা রামমোহন রায়ের (১৭৭৫-১৮৩৩) সময় এই নবজাগরণের শুরু এবং এর শেষ ধরা হয় কবিগুরু রবীন্দ্রনাথ ঠাকুরের (১৮৬১-১৯৪১) সময়ে, যদিও এর পরেও বহু জ্ঞানীগুণী মানুষ এই সৃজনশীলতা ও শিক্ষাদীক্ষার জোয়ারের বিভিন্ন ধারার ধারক ও বাহক হিসাবে পরিচিত হয়েছেন। ঊনবিংশ শতকের বাংলা ছিল সমাজ সংস্কার, ধর্মীয় দর্শনচিন্তা, সাহিত্য, সাংবাদিকতা, দেশপ্রেম, ও বিজ্ঞানের পথিকৃৎদের এক অন্যন্য সমাহার যা মধ্যযুগের অন্ত ঘটিয়ে এদেশে আধুনিক যুগের সূচনা করে।



পরিচ্ছেদসমূহ


১ পটভূমিকা
২ সভা ও বহু সমিতি
৩ নব্য বঙ্গ আন্দোলন
৪ যুক্তিবাদ
৫ ইউরোপের নবজাগরণের থেকে পার্থক্য
৬ স্মরণীয় ব্যক্তিরা
৭ প্রভাব বিস্তারকারী প্রতিষ্ঠান
৮ আরও দেখুন
৯ তথ্যসূত্র
১০ সাহিত্য
১১ বহিঃসংযোগ



পটভূমিকা
বাংলার নবজাগরণ অনেক আধুনিক পণ্ডিতের মতে উনিশ শতকের গোড়ার দিকে, আবার অনেকের মতে গোটা উনিশ শতক জুড়েই বাংলায় বুদ্ধিবৃত্তিক জাগরণ চলে যাকে যথার্থই ইউরোপীয় ধারার নবজাগরণ বলা যায়। তাঁরা বিশ্বাস করেন, ব্রিটিশ শাসনের প্রভাবে বাংলার শিক্ষিত সম্প্রদায় জীবন ও বিশ্বাসের নানা বিষয়ে অনুসন্ধিৎসু হয়ে ওঠে এবং প্রশ্ন তুলতে শেখে। বলা হয়, এ নতুন দৃষ্টিভঙ্গি বাংলার সমসাময়িক জীবনধারাকে বস্তুতান্ত্রিকভাবে সবিশেষ প্রভাবিত করে। বিভিন্ন প্রতিবাদমূলক আন্দোলন, নানা সংগঠন, সমাজ ও সমিতি গঠন, ধর্মীয় সংস্কার আন্দোলন, নতুন শৈলীর বাংলা সাহিত্যের আবির্ভাব, রাজনৈতিক চেতনা এবং আরও উদীয়মান অন্যান্য সামাজিক-রাজনৈতিক বিষয় এক নবজাগরণরই ইতিবাচক লক্ষণ বলে যুক্তি দেখানো হয়। নবজাগরণ তত্ত্বের প্রবক্তাদের মতে, এসব বিষয়ের মূলে ছিল ইংরেজি ভাষার মাধ্যমে নবার্জিত ইউরোপীয় জ্ঞান (বিশেষ করে, দর্শন, ইতিহাস, বিজ্ঞান ও সাহিত্য)। এ কথিত নবজাগরণ কেবলমাত্র বাংলার হিন্দু সমাজের উঁচু স্তরের সামান্য অংশকে তাৎক্ষণিকভাবে প্রভাবিত করলেও শেষাবধি তা মুসলিম সমাজ (অনেকটাই অংশত) ও অন্যদের মাঝেও প্রসার লাভ করে। নবজাগরণ ছড়িয়ে যায় ঐ শতকের শেষপাদে উপমহাদেশের অন্যসব অংশেও।
সভা ও বহু সমিতি
নবজাগরণ ভাবাপন্ন ব্যক্তিবর্গের মধ্যে রামমোহন রায় , এইচ.এল.ভি ডিরোজিও ও তাঁর বিপ্লবী শিষ্যবৃন্দ, দেবেন্দ্রনাথ ঠাকুর ও তাঁর অনুসারীগণ, অক্ষয়কুমার দত্ত , ঈশ্বরচন্দ্র বিদ্যাসাগর , মাইকেল মধুসূদন দত্ত , বঙ্কিমচন্দ্র চট্টোপাধ্যায় , স্বামী বিবেকানন্দ প্রমুখ অন্তর্ভুক্ত ছিলেন। রেসেসাঁর এ নিবেদিত মনীষীবর্গ যেসব পাশ্চাত্য চিন্তাধারায় উজ্জীবিত হয়েছিলেন তা ছিল যুক্তিবাদ, মানবতাবাদ, উপযোগবাদ, বিজ্ঞানবাদ, ব্যক্তিবাদ, দৃষ্টবাদ, ডারউইনবাদ, সমাজবাদ ও জাতীয়তাবাদ। পুনরুজ্জীবিত বাংলার চিন্তাবিদগণ ফ্রান্সিস বেকন (১৫৬১-১৬২৬), আইজ্যাক নিউটন (১৬৪২-১৭২৭), জেরেমি বেনথাম (১৭৪৮-১৮৩২), টমাস পেইন (১৭৩৭-১৮০৯), অগুস্ত কোঁত (১৭৯৮-১৮৫৭), চার্লস ডারউইন (১৮০৯-৮২) ও জন স্টুয়ার্ট মিল-এর (১৬০৬-৭৩) মতো পাশ্চাত্যের আরও অনেক আধুনিক চিন্তাবিদ ও মনীষীর গুণগ্রাহী ও অনুসারী হয়ে ওঠেন। এশিয়াটিক সোসাইটি অফ বেঙ্গল (প্রতিষ্ঠিত, ১৭৮৪), শ্রীরামপুরের ব্যাপটিস্ট মিশন (১৮০০), ফোর্ট উইলিয়াম কলেজ (১৮০০), হিন্দু কলেজ (১৮১৭), ক্যালকাটা স্কুল-বুক সোসাইটি (১৮১৭), কলকাতা মেডিক্যাল কলেজ (১৮৩৫), কলকাতা বিশ্ববিদ্যালয়-এর (১৮৫৭) মতো প্রতিষ্ঠানগুলি বাংলার নবজাগরণে তাৎপর্যপূর্ণ অবদান রাখে।
বাংলার নবজাগরণ দুই ধারায় প্রসার লাভ করে যথা, (১) ঐ সময়ে বহু সংখ্যক সংবাদপত্র ও সাময়িকী প্রকাশিত হয় এবং (২) বহু সমিতি, সংগঠন ও সমাজ প্রতিষ্ঠিত হয়। এগুলি পর্যায়ক্রমে নবজাগরণর দ্বারা সৃষ্ট বিভিন্ন সংলাপ ও বিতর্কের মঞ্চ হিসেবে কাজ করে। তবে নবজাগরণের সবচেয়ে দর্শনীয় বহিঃপ্রকাশ ঘটে কতকগুলি সংস্কার আন্দোলনের মধ্য দিয়ে। এসব আন্দোলন ছিল ধর্মীয় ও সামাজিক। নবজাগরণর আরও বড় ধরনের প্রকাশ লক্ষ্য করা যায় যুক্তিভিত্তিক মুক্তচিন্তার সপক্ষে পরিচালিত ধর্মনিরপেক্ষ আন্দোলনের মাধ্যমে। আধুনিক বাংলা সাহিত্যের উন্মেষ, পাশ্চাত্য শিক্ষা ও ধ্যান-ধারণার প্রসার ও বিভিন্নমুখী বুদ্ধিবৃত্তিক জ্ঞানানুসন্ধান এ সবই ছিল নবজাগরণর সুফল। বাংলার নবজাগরণ বা নবজাগরণের ফলে জাতীয়তাবাদ জাগ্রত হয় এবং পরবর্তী সময়ে এ জাতীয়তাবাদ দেশের পরাধীনতার বিষয় নিয়ে প্রশ্ন তোলে।
রামমোহন রায় একাধারে সংস্কৃত, আরবি, ফার্সি ভাষায় সুপণ্ডিত এবং পাশ্চাত্য শিক্ষায় শিক্ষিত ব্যক্তি ছিলেন। তিনি ধর্মীয় গোঁড়ামির প্রতিবাদে তুহফাত-উল-মুওয়াহহিদিন [একেশ্বরবাদীদের উপহার] নামে এক যুক্তিবাদী পুস্তিকা (১৮০৩-০৪) প্রকাশ করেন। পরবর্তীসময়ে তিনি সেমেটিক একেশ্বরবাদের ধারায় উপযোগবাদের সাথে যুক্তিবাদ সংযুক্ত এবং সামাজিক অন্যায় ও বুদ্ধিবৃত্তিক কূপমণ্ডূকতা দূর করার লক্ষ্যে একটি কার্যক্রম গ্রহণ করেন। হিন্দু ও খ্রিষ্টানদের সঙ্গে দীর্ঘ পনেরো বছরের (১৮১৫-৩০) এক বিতর্কে তিনি তাঁর ব্রাহ্ম একেশ্বরবাদ প্রতিষ্ঠিত করতে বাহ্যত বহুঈশ্বরবাদ ও ত্রিত্ববাদকে পরাভূত করেন। তিনি সমাজিক বিচার, বিশেষ করে হিন্দু নারীমুক্তির জন্য সুদীর্ঘ শতাব্দীকালের সংগ্রামেরও সূচনা করেন। গভর্নর জেনারেল উইলিয়ম বেন্টিঙ্ক এর ঔপনিবেশিক সরকার ১৮২৯ সালে স্বামীর সাথে হিন্দু নারীর সহমরণ তথা সতীদাহ প্রথা বিলুপ্ত ঘোষণা করেন। রামমোহন রায় এ বিষয়ে সরকারের আইন পাসে সহায়তা করেন। রামমোহন সংবাদপত্রের স্বাধীনতার জন্য সংগ্রাম করেন এবং পাশ্চাত্য শিক্ষাক্রমের ভিত্তিতে ধর্মনিরপেক্ষ ও বিজ্ঞান বিষয়ক শিক্ষা নীতি প্রবর্তনের সুপারিশ করেন।
নব্য বঙ্গ আন্দোলন
মুক্ত চিন্তার অধিকারী হেনরি ডিরোজিও হিন্দু কলেজে (১৮২৬-৩১) ইতিহাস ও সাহিত্য পড়াতেন। তিনি তাঁর প্রায় ডজনখানেক অনুসারীকে মুক্ত ও স্বাধীন চিন্তানুশীলনে অনুপ্রাণিত করেন। তাঁরা ছিলেন বিখ্যাত টমাস পেইন-এর এজ অব দ্য রিজনস ও রাইটস অব ম্যান-এর অত্যন্ত আগ্রহী পাঠক। তাঁরা সকলে সম্মিলিতভাবে ইয়ং বেঙ্গল নামে পরিচিতি লাভ করেন। তাঁরা আনুমানিক ১৫ বছরের কাল পরিসরে (১৮২৮-৪৩) ‘অ্যাকাডেমিক অ্যাসোসিয়েশন’ (১৮২৮) নামের একটি সমিতির মাধ্যমে তাঁদের বিপ্লবী ধ্যান-ধারণার প্রচার করেন। ইয়ং বেঙ্গলের সদস্যরা কমপক্ষে ছয়টি সাময়িকীর সাথে সম্পর্কিত ছিলেন। পত্রিকাগুলির নাম পার্থিনন (১৮৩০), ইস্ট ইন্ডিয়া (১৮৩১), ইনকুয়্যারার (১৮৩১-৩৪), জ্ঞানাম্বেষণ (১৮৩১-৪০), হিন্দু পাইওনিয়ার (১৮৩৫-৪০) ও বেঙ্গল প্সেক্টেটর (১৮৪২-৪৩)। প্রথম কয়েক বছর তাঁদের আক্রমণের প্রধান লক্ষ্য ছিল সনাতন হিন্দুধর্মীয় মতবাদের অসার চিন্তাধারা। পরবর্তীকালে ইয়ং বেঙ্গল চিন্তাধারার অনুসারীরা তাঁদের দৃষ্টি ও মনোযোগ ঔপনিবেশিক সরকারের নানা ব্যর্থতায়ই বেশি করে নিবদ্ধ করেন। রামমোহন ও তাঁর অনুসারীদের সাথে তাঁদের পার্থক্য ছিল এইখানে যে, তাঁরা আধ্যাত্মিকতা নয়, বিশুদ্ধ যুক্তিতে বিশ্বাসী ছিলেন। তাঁরা রামমোহনবাদীদেরকে ‘আধা-উদারবাদী’ বলে অভিহিত করতেন। ডিরোজিও ও রামমোহনপন্থীদের এই সংঘাত ১৮৪০-এর দশকের শেষ দিকে সবচেয়ে লক্ষণীয় হয়ে ওঠে। ঐ সময়ে ব্রাহ্ম সমাজ এর অন্যতম নেতা দেবেন্দ্রনাথ ঠাকুর ও বিজ্ঞানপন্থী অক্ষয়কুমার দত্তের মধ্যে ধর্মীয় গ্রন্থের অভ্রান্ততা প্রশ্নে তীব্র সংঘাত দেখা দেয়। বস্তুত, দেবেন্দ্রনাথ ঠাকুর রামমোহনের আধ্যাত্মিকতার উত্তরাধিকারী হন, আর দত্ত অনুপ্রাণিত হন রামমোহনের যুক্তিবাদী বিজ্ঞানমনস্কতায়। অক্ষয়কুমার দত্ত ব্রাহ্মবাদকে অতিবর্তী ঈশ্বরবাদে (ফবরংস) রূপান্তরিত এবং বিজ্ঞানভিত্তিক জ্ঞানাম্বেষাকে ঐশ্বরিক প্রত্যাদেশের তথা অলৌকিকতার স্থলবর্তী করতে চেয়েছিলেন। ১৮৫০-এর দশকে এ সংঘাতে তৃতীয় আরেক মাত্রার যোগ ঘটে। ত্রিমাত্রিক সংঘাতের এ তৃতীয় বাহুর প্রতিনিধি ছিলেন মানবতাবাদী ঈশ্বরচন্দ্র বিদ্যাসাগর। দত্তের বিজ্ঞানসম্মত যুক্তিবাদের সাথে বিদ্যাসাগরের মানবতাবাদের সুসমম্বয় ঘটলেও একই কারণে দেবেন্দ্রনাথ ঠাকুরের আধ্যাত্মিকতাবাদ তাঁদের পরম বৈরী হয়ে ওঠে।
যুক্তিবাদ
ফলত ব্রাহ্ম সমাজ বলয় থেকে দত্তের বহিষ্পারের মধ্য দিয়ে অত্যন্ত তাৎপর্যময় এ সংঘাতের অবসান ঘটে। অজ্ঞেয়বাদী হয়ে ওঠার পর অক্ষয়কুমার দত্ত যুক্তিবাদ, বস্তুনিষ্ঠতা ও সমালোচনামূলক দৃষ্টিতে ভারতীয় ধর্ম ও দর্শনের ইতিহাস বিশ্লেষণের প্রয়াস পান। উনিশ শতকের বাংলায় নবজাগৃতির অধিকারী বহু সুধীব্যক্তির জীবন ও কর্মে এ লক্ষণসমূহ ফুটে ওঠে। তবে বিদ্যাসাগর অজ্ঞেয়তাবাদী (একধরনের নাস্তিকও বলা যায়) থেকে যান এবং তাঁর সফল হিন্দু বিধবা পুনর্বিবাহ আন্দোলনের (১৮৫৫-৫৬) ফলে ১৮৫৬ সালে প্রণীত আইনের (যা হিন্দু বিধবাদের পুনর্বিবাহকে বৈধ করে) পরে তিনি ষাটের দশকে কুলীন ব্রাহ্মণদের বহুবিবাহের বিরুদ্ধে আরও একটি আন্দোলনে নেতৃত্ব দেন। এ ক্ষেত্রে এবং স্ত্রীশিক্ষার প্রসারেও তাঁর প্রচেষ্টার সাফল্য শুধু উগ্র প্রতিক্রিয়াশীল মহল দ্বারাই বিঘ্নিত হয় নি, বরং এর পেছনে আরও কাজ করেছে ঔপনিবেশিক সরকারের সহযোগিতা না করার দৃষ্টিভঙ্গি। ডিরোজিও ও তাঁর অনুসারিগণ এবং অক্ষয় কুমার ও বিদ্যাসাগর সকলে মিলে যে সংশয়বাদী-অজ্ঞেয়তাবাদী-নাস্তিক্যবাদী ঐতিহ্য গড়ে তুলেছিলেন, তার পরিণত রূপ দেন প্রত্যক্ষবাদী নাস্তিক কৃষ্ণকমল ভট্টাচার্য (১৮৪০-১৯৩২)। ইতিহাসের পটভূমিকায় বিচার করলে এ ঘটনাপ্রবাহের তাৎপর্য অনেক। কারণ, খ্রীষ্টীয় সপ্তম শতকের নাস্তিক চিন্তাবিদ জয়রাশি ভট্টের সুদীর্ঘকাল পরে এই প্রতিবাদীরাই প্রথমবারের মতো ভারতীয় বস্তুবাদের ঐতিহ্যকে পুনরুজ্জীবিত করে তোলেন।
বিদ্যাসাগর ও অক্ষয়কুমার দুজনে মিলে ফোর্ট উইলিয়ম কলেজের পণ্ডিতবর্গ, শ্রীরামপুর ব্যাপটিস্ট চার্চের কোন কোন মিশনারি এবং রামমোহন রায় ও তাঁর বিরোধীদের গড়া ভিত্তির ওপর আধুনিক বাংলা গদ্যের সৌধ গড়ে তোলেন। তারপর সেই গদ্য প্যারীচাঁদ মিত্র , বঙ্কিমচন্দ্র চট্টোপাধ্যায়, রবীন্দ্রনাথ ঠাকুর প্রমুখের রচনার মধ্য দিয়ে নানা আকারে বিকশিত ও সমৃদ্ধ হয়। কাব্য ও নাটকে প্রতিমা-পূজা বিরোধী এবং ভাবের দিক থেকে ডিরোজিওপন্থী মাইকেল মধুসূদন দত্ত রীতি ভেঙে অমিত্রাক্ষর ছন্দ, চতুর্দশপদী বা সনেট, ব্যক্তিবাদ, জড়পার্থিবতা, দেশপ্রেমিকতা, নারীচরিত্রের প্রাধান্য ও নাটকে তীক্ষ্ম, তীব্র সংঘাতের উপাদানের প্রবর্তন করেন। তাঁর রীতির অনুসরণে অচিরেই বহু নাট্যকার ও অপেক্ষাকৃত নিম্ন মানের কবির আবির্ভাব ঘটে। সাহিত্য পরিমণ্ডলের কথা ছেড়ে দিলেও বিজ্ঞান, ইতিহাস ও দর্শনের ক্ষেত্রে খ্যাতি অর্জন করেন মধুসূদন গুপ্ত,মহেন্দ্রলাল সরকার ,জগদীশ চন্দ্র বসু , প্রফুল্লচন্দ্র রায় , রাজেন্দ্রলাল মিত্র , রমেশচন্দ্র দত্ত , দ্বিজেন্দ্রনাথ ঠাকুর ও কৃষ্ণকমল ভট্টাচার্য্য। মধুসূদন গুপ্ত ছিলেন প্রথম হিন্দু যিনি শবব্যবচ্ছেদ করেন। ভাই গিরিশচন্দ্র সেন ইসলামি বিষয়ে জ্ঞানচর্চায় নিয়োজিত হন। তিনি ইসলামি ঐতিহ্যের ব্যাখ্যা-বিশ্লেষণে বহু সংখ্যক গ্রন্থ ও জীবনী রচনা করেন। এ ক্ষেত্রে তাঁর সবচেয়ে গৌরবময় জীবনকর্ম হলো পবিত্র কুরআনের সটীক বাংলা অনুবাদ (১৮৮৬)। বাংলা ভাষায় এ ধরনের কাজ তিনিই প্রথম করেন। নবজাগরণর আরেক বৈশিষ্ট্যময় চরিত্র হলেন অক্ষয়কুমার দত্ত। ফরাসি বুদ্ধিবৃত্তিক নবজাগরণ যুগের দার্শনিকদের মতো বাংলার নবজাগরণয় তিনি ও অন্যান্য বিদ্বৎজন ছিলেন বেশিরভাগ ক্ষেত্রেই শৌখিন অনুসন্ধানী, ঠিক জ্ঞানের কোন সুনির্দিষ্ট ক্ষেত্রে একান্তভাবে নিবেদিত বিশারদ নন। তাঁরা বস্তুত জ্ঞানচর্চার নানা ক্ষেত্রে এভাবেই কাজ করেন। রাজেন্দ্রলাল মিত্রের বিবিধার্থসংগ্রহ (১৮৫০-এর দশক) ও রহস্যসন্দর্ভ (১৮৬০-এর দশক) এবং বঙ্কিমচন্দ্রের বঙ্গদর্শন (১৮৭০-এর দশক) আর সেই সাথে এ ধরনের আরও অনেক কাজ উল্লিখিত অভিমত বা পর্যবেক্ষণেরই সাক্ষ্য।
প্রকৃতপক্ষে বাংলার নবজাগরণ যুগের স্থিতিকাল ছিল উনিশ শতকের প্রথম ছয় দশক। এ কালপরিক্রমায় মূল চালিকাশক্তি বা প্রেরণা হিসেবে কাজ করে যুক্তিবাদ আর এর মুখ্য উদ্দেশ্য ছিল সংস্কার। সংস্কারকদের সাধারণ লক্ষ্য ছিল হিন্দুত্বের কতকগুলি বিষয়। নবজাগরণর শেষ চার দশক জুড়ে প্রাধান্য ছিল জাতীয়তাবাদের, উদ্দেশ্য ছিল পুনর্জাগরণ সৃষ্টি করা এবং নির্ধারিত বিপক্ষ ছিল কায়েমি ব্রিটিশ ঔপনিবেশিক কর্তৃপক্ষ। যুক্তিবাদীরা তখন থেকে পরাধীনতা ও আধিপত্যের বিষয়টির প্রতি নীরব থাকতে পারেন নি। কালো আইন পাস (আদালতের ভারতীয় বিচারকগণ মামলায় শ্বেতাঙ্গ বিবাদীর বিরুদ্ধে মামলা পরিচালনা করতে পারতেন না, এ বৈষম্যমূলক রীতি অবসানের জন্য ঐ সময়ে এক আইনের প্রস্তাব করা হয়) সংক্রান্ত বিতর্ক, সিপাহি বিপ্লব (১৮৫৭-৫৮) ও নীলবিদ্রোহের (১৮৫৯-৬০) মতো ঘটনাপ্রবাহ চিন্তাশীল বাঙালি মানসকে জাতীয়তাবাদী পথে পরিচালিত হতে উদ্বুদ্ধ করে। ষাটের দশকে এ ধরনের চিন্তাধারায় যাঁরা প্রথম আকৃষ্ট হন তাঁদের মধ্যে ছিলেন নবগোপাল মিত্র, রাজনারায়ণ বসু, দেবেন্দ্রনাথ ঠাকুর ও তাঁর পুত্রকন্যাগণের মতো ব্রাহ্ম সমাজের কিছু লোক, যাঁরা হিন্দু মেলা (১৮৬৭-৮১) ও ‘হিন্দু ধর্মের শ্রেষ্ঠত্ব’ (১৮৭২) শীর্ষক আলোচনাসভার মাধ্যমে হিন্দু জাতীয়তাবাদের সূচনা করেন। তাঁদের এ প্রয়াসের ফলে নব্যহিন্দুত্ববাদ নামে পরিচিত এক বুদ্ধিবৃত্তিক আন্দোলন শুরু হয়। এ আন্দোলনের উদ্দেশ্য ছিল চিরায়ত হিন্দু রচনাগুলির পুনঃসমালোচনাধর্মী পর্যালোচনা-মূল্যায়ন এবং সেই সাথে ইউরোপীয় বিজ্ঞানের উপলব্ধির মাধ্যমে হিন্দুধর্মের পুনরুজ্জীবন। এ নব্য হিন্দুত্ববাদের প্রবক্তারা হলেন ভূদেব মুখোপাধ্যায়, বঙ্কিমচন্দ্র চট্টোপাধ্যায়, স্বামী বিবেকানন্দ ও ব্রহ্মবান্ধব উপাধ্যায়। ব্রাহ্ম ও খ্রিষ্টান একেশ্বরবাদকে চ্যালেঞ্জ জানাতে নব্য হিন্দুত্ববাদী তাত্ত্বিকেরা সর্বেশ্বরবাদী যুক্তির অবতারণা করে হিন্দুধর্মের সামাজিক সংস্কারবাদ প্রত্যাখ্যান করেন আর তার পরিবর্তে তাঁরা শিক্ষা, সমাজ সেবা, আর্থ-রাজনৈতিক তৎপরতা ও সেই সাথে নানারকমের বুদ্ধিবৃত্তিক কাজে আত্মনিয়োগের মাধ্যমে হিন্দুধর্মের সনাতন ও মৌলিক ধ্যান-ধারণা সংরক্ষণ, পুনরুজ্জীবন তথা বিকাশের আদর্শ সমর্থনে এগিয়ে আসেন। তাঁরা সাধারণভাবে সশস্ত্র সংগ্রামের মাধ্যমে রাজনৈতিক স্বাধীনতার ধারণায় উৎসাহ জোগান এবং মাতৃভূমিকে মাতৃদেবীরূপে কল্পনা করেন। এই হিন্দু জাতীয়তাবাদ পরবর্তীকালে অধিকতর যুক্তিবাদী ধর্মনিরপেক্ষ ভারতীয় জাতীয়তাবাদের জন্য পথ ছেড়ে দেয়। আর এই ধর্মনিরপেক্ষ জাতীয়তাবাদ তার আকার নেয় ইন্ডিয়া লীগ (১৮৫৭), ইন্ডিয়ান অ্যাসোসিয়েশন (১৮৭৬), ন্যাশনাল কনফারেন্স (১৮৮৩) ও ভারতীয় জাতীয় কংগ্রেস-এর(১৮৮৫) মাধ্যমে।
নব্যহিন্দু ও জাতীয়তাবাদী আবেগের অস্তিত্ব সত্ত্বেও নবজাগরণর মূল প্রেরণা বিলুপ্ত হয় নি। বরং এ প্রেরণা নতুন এক ভিত্তিভূমি লাভ করে মুসলিম আর্থ-সামাজিক সমস্যার বিষয়ে যুক্তিবাদী চিন্তাবিদ, ঔপন্যাসিক ও নাট্যকার দেলোয়ার হোসায়েন , সামাজিক বিষয়ের সমালোচক মীর মোশাররফ হোসেন এবং লেখক, শিক্ষাবিদ ও মুসলিম নারীমুক্তির জন্য সংগ্রামী ব্যক্তিত্ব বেগম রোকেয়া সাখাওয়াত হোসেন-এর মতো মুসলিম পথিকৃৎ মনীষীদের মাঝে। এ শতকের শেষ নাগাদ এই পুনরুজ্জীবিত চেতনার প্রেরণা উপমহাদেশের আরও বহুস্থানে ছড়িয়ে পড়তে থাকে।
বহু আধুনিক কালোত্তর বিদ্বৎজনের মতে বাংলার প্রেক্ষাপটে ‘নবজাগরণ’ এ পারিভাষিক শব্দটির প্রয়োগ যথার্থ হয় নি। এর সমর্থনে তাঁরা যুক্তি দেখান যে, এর উদ্ভব ঘটে তৎকালীন ঔপনিবেশিক সরকারের প্রশাসনিক ও শিক্ষা সম্পর্কিত কিছু উদ্যোগ ও পদক্ষেপ গ্রহণের ফলে। সকল ব্যবস্থা অত্যন্ত সচেতন ও পরিকল্পিতভাবেই নেওয়া হয় যাতে এক বিশেষ সমাজ গড়ে ওঠে, যা ঐ উনিশ শতকেই লক্ষ্য করা গেছে। অবশ্য এ শ্রেণীর আকার-আয়তন ছিল খুবই ছোট আর তা ছিল শহুরে উঁচুতলার হিন্দুদের মাঝেই সীমিত। এ শ্রেণীর চিন্তা-ভাবনা ও কার্যকলাপ বাংলার বৃহত্তর জনসমাজে তেমন প্রভাব ফেলতে পারে নি, এমনকি বলতে গেলে কোন প্রভাবই পড়ে নি। মুসলিম সমাজ এর প্রভাব থেকে পুরোপুরি বাইরেই থেকে যায়। আর পল্লীজনপদের হিন্দু সমাজের ক্ষেত্রেও সেই একই কথা বলা চলে।
ইউরোপের নবজাগরণের থেকে পার্থক্য
নবজাগরণ শব্দটি পশ্চিমের ইতিহাস থেকে প্রাপ্ত;- কার্যত ঐতিহাসিকরা শব্দটি ধার করে এদেশের একটি বিশেষ কালপর্বের বর্ণনায় ব্যবহার করেছেন। বস্তুত: ইয়োরোপের ক্ষেত্রে নবজাগরণ শব্দটি ব্যবহৃত হয় না, ব্যবহৃত হয় রেনেসাঁ বা পুনর্জাগরণ শব্দটি। অর্থাৎ ইয়োরোপের ক্ষেত্রে ধারাবাহিকভাবে জাগরণের পর এসেছে অন্ধকার যুগ, তারপর এসেছে রেনেসাঁ বা পুনর্জাগরণ, ভারতের ক্ষেত্রে এই ক্রম প্রযোজ্য নয়। ভারতের ক্ষেত্রে ঊনবিংশ শতাব্দীর শেষার্ধে যে জ্ঞানালোকিত মণীষার উন্মেষ প্রত্যক্ষ হয় তাই ইয়োরোপীয় রেনেসাঁর তূল্যমূল্যে বিবেচিত হয়েছে।
স্মরণীয় ব্যক্তিরা




রাজা রামমোহন রায়
প্রিন্স দ্বারকানাথ ঠাকুর
রামকৃষ্ণ পরমহংস
উইলিয়াম কেরি
ডিরোজিও
দেবেন্দ্রনাথ ঠাকুর
আলেকজান্ডার ডাফ
রামচন্দ্র বিদ্যাবাগীশ
কেশব চন্দ্র সেন
ঈশ্বরচন্দ্র বিদ্যাসাগর
হরপ্রসাদ শাস্ত্রী
জন এলিয়ট ড্রিঙ্কওয়াটার বিটন
মাইকেল মধুসূদন দত্ত
রাজনারায়ণ বসু
দ্বারকানাথ গাঙ্গুলী
অক্ষয় কুমার দত্ত
হরিশ চন্দ্র মুখার্জী




শম্ভুনাথ পণ্ডিত
দ্বারকানাথ বিদ্যাভূষণ
কাদম্বিনী গাঙ্গুলী
ব্রহ্মবান্ধব উপাধ্যায়
গৌরগোবিন্দ রায়
অঘোরনাথ গুপ্ত
গিরিশ চন্দ্র সেন
শরৎচন্দ্র চট্টোপাধ্যায়
ব্রজেন্দ্রনাথ শীল
বঙ্কিমচন্দ্র চট্টোপাধ্যায়
দীনবন্ধু মিত্র
শ্রী অরবিন্দ
স্বামী বিবেকানন্দ
রবীন্দ্রনাথ ঠাকুর
কাজী নজরুল ইসলাম
সত্যেন্দ্রনাথ ঠাকুর
রামেন্দ্রসুন্দর ত্রিবেদী




মনমোহন ঘোষ
সুবোধ চন্দ্র মল্লিক
রমেশ সুন্দর দত্ত
আশুতোষ দেব
মনোমোহন বসু
বিহারীলাল চট্টোপাধ্যায়
উপেন্দ্রনাথ দাস
জ্যোতিরিন্দ্রনাথ ঠাকুর
নগেন্দ্রনাথ বন্দ্যোপাধ্যায়
অমৃতলাল বসু
নটী বিনোদিনী
আনন্দমোহন বসু
মহেন্দ্রলাল সরকার
মতিলাল শীল
রাজেন্দ্রলাল মিত্র
ভূদেব মুখোপাধ্যায়
কৃষ্ণকমল ভট্টাচার্য




ঈশ্বরচন্দ্র গুপ্ত
মদনমোহন তর্কালঙ্কার
কালীপ্রসন্ন সিংহ
রামনারায়ণ তর্করত্ন
কৃষ্ণমোহন বন্দ্যোপাধ্যায়
রাধানাথ শিকদার
প্যারীচাঁদ মিত্র
গিরিশচন্দ্র ঘোষ
উপেন্দ্রকিশোর রায়
সুকুমার রায়
স্বর্ণকুমারী দেবী
জগদীশচন্দ্র বসু
সত্যেন্দ্রনাথ বসু
উপেন্দ্রনাথ ব্রহ্মচারী
শিবনাথ শাস্ত্রী
শিশির কুমার ঘোষ
উমেশচন্দ্র দত্ত
নগেন্দ্রপ্রসাদ সর্বাধিকারী




প্রভাব বিস্তারকারী প্রতিষ্ঠান

এশিয়াটিক সোসাইটি
ফোর্ট উইলিয়াম কলেজ
ব্রিটিশ ইন্ডিয়ান অ্যাসোসিয়েশন‎
বঙ্গীয় সাহিত্য পরিষদ
কলকাতা বিশ্ববিদ্যালয়
শ্রীরামপুর কলেজ
ক্যালকাটা স্কুল-বুক সোসাইটি
হিন্দু কলেজ
সংস্কৃত কলেজ
জেনেরাল অ্যাসেম্বলিস ইনস্টিটিউশন
ক্যালকাটা মেডিকেল কলেজ
প্রেসিডেন্সি কলেজ
মেট্রোপলিটন ইনস্টিটিউশন
হিন্দু মহিলা বিদ্যালয়
বঙ্গ মহিলা বিদ্যালয়
ইন্ডিয়ান অ্যাসোসিয়েশন ফর দ্য কাল্টিভেশন অফ সায়েন্স
বেথুন কলেজ
রিপন কলেজ
ন্যাশন্যাল কাউন্সিল অফ এডুকেশন, বেঙ্গল
ইয়ং বেঙ্গল
ব্রাহ্ম সমাজ
জোড়াসাঁকো ঠাকুর বাড়ি

আরও দেখুন

ইউরোপের নব জাগরণ
সুলভ সমাচার
সংবাদ প্রভাকর
সমাচারদর্পণ
সোমপ্রকাশ

তথ্যসূত্র

↑ Banerji, Debashish। । সংগ্রহের তারিখ ২০ জানুয়ারি ২০১২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)


রামতনু লাহিড়ী ও তৎকালীন বঙ্গসমাজ-শিবনাথ শাস্ত্রী, নিউ এজ্‌ পাবলিসার্স পাঃ লিঃ

সাহিত্য

Sivanath Sastri, A History of the Renaissance in Bengal: Ramtanu Lahiri, Brahman and Reformer, London: Swan, Sonnenschein (1903); Kolkata: Renaissance (2002)

বহিঃসংযোগ







এই নিবন্ধটি অসম্পূর্ণ। আপনি চাইলে  উইকিপিডিয়াকে সাহায্য করতে পারেন।


দে
আ












দে



বাংলার নবজাগরণ



ব্যক্তিত্ব



অরবিন্দ ঘোষ
রাজনারায়ণ বসু
জগদীশ চন্দ্র বসু
সুভাষচন্দ্র বসু
সত্যেন্দ্রনাথ বসু
বিটন
উপেন্দ্রনাথ ব্রহ্মচারী
বঙ্কিমচন্দ্র চট্টোপাধ্যায়
শরৎচন্দ্র চট্টোপাধ্যায়
অক্ষয়কুমার দত্ত
হেনরি ডিরোজিও
আলেকজান্ডার ডাফ
মাইকেল মধুসূদন দত্ত
রমেশচন্দ্র দত্ত
দ্বারকানাথ গঙ্গোপাধ্যায়
কাদম্বিনী গঙ্গোপাধ্যায়
মনমোহন ঘোষ
রামগোপাল ঘোষ
অঘোরনাথ গুপ্ত
ডেভিড হেয়ার
কাজী নজরুল ইসলাম
ইউজিন লাফন্ট
আশুতোষ মুখোপাধ্যায়
হরিশ্চন্দ্র মুখোপাধ্যায়
রামকৃষ্ণ পরমহংস
গৌরগোবিন্দ রায়
উপেন্দ্রকিশোর রায়চৌধুরী
রাজা রামমোহন রায়
মেঘনাদ সাহা
অক্ষয়চন্দ্র সরকার
মহেন্দ্রলাল সরকার
ব্রজেন্দ্রনাথ শীল
গিরিশ চন্দ্র সেন
কেশবচন্দ্র সেন
হরপ্রসাদ শাস্ত্রী
দেবেন্দ্রনাথ ঠাকুর
রবীন্দ্রনাথ ঠাকুর
সত্যেন্দ্রনাথ ঠাকুর
জ্ঞানদানন্দিনী দেবী
সীতানাথ তত্ত্বভূষণ
ব্রহ্মবান্ধব উপাধ্যায়
রামচন্দ্র বিদ্যাবাগীশ
দ্বারকানাথ বিদ্যাভূষণ
ঈশ্বরচন্দ্র বিদ্যাসাগর
স্বামী বিবেকানন্দ
পরমহংস যোগানন্দ
বেগম রোকেয়া





সংস্কৃতি



আদি ব্রাহ্মসমাজ
বাংলা সাহিত্য
বাংলা কবিতা
বাংলা সঙ্গীত
ব্রাহ্মসমাজ
ব্রিটিশ রাজ
ব্রিটিশ ইন্ডিয়ান অ্যাসোসিয়েশন
বাংলার ইতিহাস
নজরুলগীতি
রবীন্দ্র নাট্য নৃত্য
রবীন্দ্রসঙ্গীত
সংবাদ প্রভাকর
বঙ্গে সমাজতন্ত্র
স্বদেশী
সত্যাগ্রহ
তত্ত্ববোধিনী পত্রিকা
ঠাকুর পরিবার
বঙ্গীয় সাহিত্য পরিষদ
ইয়ং বেঙ্গল





সংগঠন/প্রতিষ্ঠান



আনন্দমোহন কলেজ
এশিয়াটিক সোসাইটি
বঙ্গ মহিলা বিদ্যালয়
বঙ্গবাসী কলেজ
বেথুন কলেজ
বেঙ্গল ইঞ্জিনিয়ারিং অ্যান্ড সায়েন্স ইউনিভার্সিটি
কলকাতা মাদ্রাসা কলেজ
কলকাতা মেডিক্যাল কলেজ
ফোর্ট উইলিয়াম কলেজ
জেনারেল অ্যাসেমব্লিজ ইনস্টিটিউশন
হিন্দু মহিলা বিদ্যালয়
হিন্দু থিয়েটার
ইন্ডিয়ান অ্যাসোসিয়েশন ফর দ্য কালটিভেশন অব সায়েন্স
মেদিনীপুর কলেজ
ন্যাশনাল কাউন্সিল অব এডুকেশন, বেঙ্গল
ওরিয়েন্টাল সেমিনারি
প্রেসিডেন্সি বিশ্ববিদ্যালয়
রিপন কলেজ
সংস্কৃত কলেজ
স্কটিশ চার্চ কলেজ, কলকাতা
শ্রীরামপুর কলেজ
সেন্ট জেভিয়ার্স কলেজ, কলকাতা
বিদ্যাসাগর কলেজ
বিশ্বভারতী বিশ্ববিদ্যালয়
কলকাতা বিশ্ববিদ্যালয়
ঢাকা বিশ্ববিদ্যালয়





অন্যান্য নবজাগরণ
ও বিপ্লবী
আন্দোলন



ভক্তি আন্দোলন
গৌড়ীয় বৈষ্ণবধর্ম
ব্রাহ্মবাদ
সন্ন্যাসী বিদ্রোহ
ভারতের স্বাধীনতা আন্দোলন
কালীঘাট পটচিত্র
যুগান্তর আন্দোলন
বেঙ্গল স্কুল অব আর্ট
হিন্দু-জার্মান ষড়যন্ত্র
কল্লোল
গণনাট্য আন্দোলন
ব্রতচারী আন্দোলন
বাংলা লিটল ম্যাগাজিন আন্দোলন
সমান্তরাল চলচিত্র
ভারতীয় সমাজতন্ত্র
নকশাল
হাংরি আন্দোলন
প্রকল্পনা আন্দোলন












দে



হিন্দু সংস্কার আন্দোলন




অয্যাবলি · আর্য সমাজ · গান্ধীবাদ · পরিষদ হিন্দু ধর্ম · রামকৃষ্ণ মিশন · শ্রী অরবিন্দ আশ্রম · সৎসঙ্গ · হিন্দুত্ব



বিষয়

ভক্তি · ভারতের জাতিভেদ প্রথা · ভারতের স্বাধীনতা আন্দোলন · হিন্দুদের উপর ধর্মীয় আক্রমণ · শুদ্ধি · হিন্দুধর্মে নারী



ব্যক্তিত্ব

শ্রী অরবিন্দ · আনন্দ কুমারস্বামী · Alain Daniélou · Bābā Premānanda Bhāratī · কোনরাড এলস্ট · David Frawley · সীতারাম গোয়েল · মাধব সদাশিব গোলওবালকার · মহাত্মা গান্ধী · Harsh Narain · Gedong Bagus Oka · The Mother · Srila Prabhupada · রাজা রামমোহন রায় · Pandurang Shastri Athavale · রামকৃষ্ণ পরমহংস · দয়ানন্দ সরস্বতী · Satsvarupa dasa Goswami · বিনায়ক দামোদর সাভারকর · কেশব চন্দ্র সেন · স্বামী শিবানন্দ · অরুন সৌরি · রাম স্বরূপ · বাল গঙ্গাধর তিলক · গিরিলাল জৈন · স্বামী বিবেকানন্দ · Yogananda · Swami Vipulananda  · Arumuga Navalar  · সারদা দেবী








