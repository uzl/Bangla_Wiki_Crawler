
উইকেট (ইংরেজি: Wicket) ক্রিকেটের পরিভাষাবিশেষ। ক্রিকেট খেলায় উইকেট শব্দটি প্রায়শঃই উচ্চারিত হয় ও বিভিন্ন সময় বিভিন্ন অর্থ বহন করে। তন্মধ্যে -

১.  একগুচ্ছ স্টাম্প ও বেলের সমষ্টি। স্টাম্প নামে পরিচিত তিনটি কাঠি মাটিতে পুঁততে হয়। কাঠি তিনটির ওপর আরো দুইটি ছোট কাঠি রয়েছে যা বেল নামে পরিচিত;
২.  মাঠের মাঝামাঝি এলাকায় অবস্থিত পিচ; অথবা
৩.  একজন ব্যাটসম্যানের আউট।




পরিচ্ছেদসমূহ


১ ইতিহাস
২ ব্যাটসম্যানের আউট
৩ জুটি
৪ উইকেটে জয়
৫ তথ্যসূত্র
৬ আরও দেখুন



ইতিহাস
উইকেট শব্দটির উৎপত্তি ঘটেছে ক্ষুদ্র ফটক বা উইকেট গেট থেকে। ঐতিহাসিকভাবে ক্রিকেট খেলায় উইকেটে দু’টি মাত্র স্টাম্প ও একটি বেলের সমন্বয়ে গঠিত ছিল। তখন এটি দেখতে ফটকের অনুরূপ। ১৭৭৫ সালে মধ্যবর্তী স্টাম্প ব্যবহার প্রবর্তিত হয়।
অধিকাংশ সময়ই উইকেটে দুইটি সেটের একটি হিসেবে তিনটি স্টাম্প ও দুইটি বেইল ক্রিকেট পিচের শেষ প্রান্তসীমায় রাখা হয়। একজন ব্যাটসম্যান কর্তৃক উইকেটটি সংরক্ষিত থাকে। তিনি ব্যাট দিয়ে বলকে আটকানোর চেষ্টা করেন যাতে উইকেটে স্পর্শ করতে না পারে। পাশাপাশি বলকে মাঠের অভ্যন্তরে কিংবা বাইরে ফেলার মাধ্যমে রান নেয়ার দিকে মনোনিবেশ ঘটান।
গত তিনশত বছরের মধ্যে উইকেটের আকার-আকৃতি বেশ কয়েকবার পরিবর্তিত হয়েছে। এর পরিমাপ এবং অবস্থান ক্রিকেটের আইনের ৮নং ধারা মোতাবেক পরিচালিত হয়।
ব্যাটসম্যানের আউট
একজন ব্যাটসম্যানের আউটকে উইকেট হিসেবে চিহ্নিত করা হয়। তখন ব্যাটসম্যান তার নিজের উইকেট হারিয়েছেন বলে উল্লেখ করেন। আবার তা যদি বোলার কর্তৃক হয়ে থাকে, তখন বোলার উইকেট লাভ করেছেন বলে চিহ্নিত হন। কয়েকটি উইকেট প্রাপ্তির ফলে বোলারের যোগ্যতার অন্যতম মাপকাঠি হয়ে থাকে। একজন বোলারের এক ইনিংসে সংগৃহীত ৫ উইকেট প্রাপ্তিকে একজন ব্যাটসম্যানের সেঞ্চুরির সমমান হিসেবে খসড়াভাবে মনে করা হয়।
বোল্ড, রান আউট, স্টাম্পড অথবা হিট উইকেটের মাধ্যমে ব্যাটসম্যান আউট হয়ে তার উইকেট হারিয়েছেন বলা হয়ে থাকে। এ বিষয়ে ক্রিকেটের আইনের ২৮নং ধারায় লিপিবদ্ধ রয়েছে। বেল যদি স্টাম্পের ওপর থেকে পড়ে যায় কিংবা বল অথবা ব্যাটের সাহায্যে স্টাম্প উপড়ে যায় কিংবা ফিল্ডার কর্তৃক ব্যাটের সংস্পর্শে বল শূন্য থেকে হাতে লুফে নেয় অথবা ফিল্ডার কিংবা কর্তৃক উইকেট-রক্ষক কর্তৃক স্টাম্প ভেঙ্গে যায়, তাহলে ব্যাটসম্যান আউট হবেন।
জুটি
দুইজন ব্যাটসম্যান একই সময়ে ব্যাট করলে তখন তা ইনিংসের নির্দিষ্ট জুটি হিসেবে পরিচিত হয়। প্রথম উইকেট জুটি বলতে ইনিংসের গোড়াপত্তন করতে নেমে দুইজন ব্যাটসম্যানের একজন আউট হওয়াকে বুঝায়। দ্বিতীয় উইকেট জুটিতে তৃতীয় ব্যাটসম্যানের সাথে প্রথম উইকেটে জুটির একজন ব্যাটসম্যানের সাথে গড়ে উঠে যা তাদের যে-কেউ আউট হবার মাধ্যমে পরিসমাপ্তি ঘটে। এভাবে পরবর্তীতে তৃতীয় থেকে দশম উইকেট জুটির সৃষ্টি হয়। তবে দশম উইকেট বা শেষ উইকেট জুটিতে একাদশ ব্যাটসম্যানের সাথে গড়ে উঠলেও দশম বা শেষ ব্যাটসম্যান আউট হলে দলের ইনিংস শেষ হয়ে যায়।
উইকেটে জয়
নির্দিষ্টসংখ্যক উইকেটের ব্যবধানে একটি দল জিততে পারে। এর মানে হলো যে, দলটি প্রতিপক্ষের রানের লক্ষ্যমাত্রাকে অতিক্রমণের লক্ষ্যে পরবর্তীতে ব্যাটিং করে নির্দিষ্ট ওভার, সময় ও নির্দিষ্টসংখ্যক ব্যাটসম্যানকে ব্যাটিংয়ে না নামিয়েই বিজয়ী হয়েছে। উদাহরণ হিসেবে যদি একটি দল জয়ের লক্ষ্যে চারজন ব্যাটসম্যান আউট হয়ে রান সংখ্যা অতিক্রম করে, তাহলে দল ছয় উইকেটে বিজয়ী হবে। যদি দশজন ব্যাটসম্যানই আউট হয়ে যায়, তবে দলের ইনিংস শেষ হয়ে যাবে ও দলটি নির্দিষ্ট রানের ব্যবধানে হেরে যাবে।
তথ্যসূত্র


↑ 
↑ .


আরও দেখুন




ক্রিকেট প্রবেশদ্বার




রান
হ্যাট্রিক
অপরাজিত
টেস্ট ক্রিকেটে হ্যাট্রিকের তালিকা







দে



ক্রিকেট পরিসংখ্যানসমূহ



ব্যাটিং



ইনিংস
রান
ব্যাটিং গড়
সেঞ্চুরি
স্ট্রাইক রেট
অপরাজিত
চার ও ছক্কা





বোলিং



ওভার
রান
উইকেট
নো বল
ওয়াইড
বোলিং গড়
হ্যাট্রিক





ফিল্ডিং



ক্যাচ
লেগ বাই





উইকেট-রক্ষক



ক্যাচ
স্ট্যাম্প
বাই










