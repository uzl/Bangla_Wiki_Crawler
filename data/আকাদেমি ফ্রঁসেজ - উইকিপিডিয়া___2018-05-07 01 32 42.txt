

আকাদেমি ফ্রঁসেজ (ফরাসি: L'Académie Française লাকাদেমি ফ্রঁস্যাজ়্‌) ১৬৩৫ সালে ফ্রান্সে প্রতিষ্ঠিত ফরাসি ভাষা নিয়ন্ত্রক সংস্থা। ফ্রান্সের রাজা ত্রয়োদশ লুই-এর প্রধানমন্ত্রী কার্দিনাল রিশেলিও এটি প্রতিষ্ঠা করেন। পরবর্তীতে এই সংস্থার আদলে বিশ্বের অন্যান্য বহু দেশে ভাষা নিয়ন্ত্রক সংস্থা গড়ে ওঠে।
সংস্থাটির সংবিধিতে এর লক্ষ্য সম্বন্ধে বলা হয়েছে: "donner des règles certaines à notre langue, la maintenir en pureté, lui garder toujours capacité de traiter avec exactitude tous arts et toutes sciences, et assurer ainsi les caractères qui lui confèrent l’universalité." অর্থাৎ "আমাদের ভাষাকে সুনিশ্চিত নিয়ম প্রদান করা, ভাষার বিশুদ্ধতা রক্ষা করা, ভাষাটি দ্বারা সমস্ত বিজ্ঞান ও শিল্পকলাকে সঠিকভাবে বর্ণনা করার ক্ষমতা রক্ষা করা, এবং এর মধ্যে বিশ্বজনীন ভাষার বৈশিষ্ট্যগুলি নিশ্চিত করা।"
আকাদেমির সদস্যসংখ্যা ৪০। একেবারে প্রাথমিক সদস্যদেরকে তৎকালীন ধর্মযাজক, অভিজাতশ্রেণী ও সামরিক বাহিনী থেকে বাছাই করা হয়েছিল। কেউ একবার সদস্য হলে তাঁর আজীবন সদস্যপদ বহাল থাকে, তবে তিনি দুর্ব্যবহারের কারণে পদ থেকে বহিস্কার হতে পারেন। বর্তমান সদস্যরাই ভবিষ্যৎ সদস্যদের নির্বাচন করেন।
আকেদেমিটি ১৬৯৪ সালে ফরাসি ভাষার প্রথম অভিধান প্রকাশ করে। এর নিয়মনীতিগুলি উপদেশমূলক, জনগণ বা সরকার এগুলি শুনতে বাধ্য নয়। এ সত্ত্বেও আকাদেমির মতামত ফরাসি সমাজে গুরুত্বের সাথে নেওয়া হয়। তবে ফরাসি ভাষার বিবর্তনের প্রকৃত গতিধারা কখনোই আকাদেমির প্রভাবাধীন ছিল না।
ইদানিং ফরাসি ভাষাতে ইংরেজি কৃতঋণ শব্দের আধিক্যের বিরুদ্ধে আকাদেমি বেশ সোচ্চার।
তথ্যসূত্র


↑ । Academie Française official website। সংগ্রহের তারিখ ২০১০-০১-১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑  (PDF)। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । Academie Française official website। সংগ্রহের তারিখ ২০১৮-০৩-০৯। উদ্ধৃতি টেমপ্লেট ইংরেজি প্যারামিটার ব্যবহার করেছে (link)


বহিঃসংযোগ

 (ফরাসি)





