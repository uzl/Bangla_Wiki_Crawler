কোচ (ইংরেজি: Coach) দলগত কিংবা ব্যক্তিগত ক্রীড়ায় সহায়তাকারী একজন অভিজ্ঞ ব্যক্তিবিশেষ। তিনি দলের বিজয়ের লক্ষ্যে প্রয়োজনীয় নির্দেশনা, পরামর্শ, প্রশিক্ষণ ইত্যাদি তাঁর অভিজ্ঞতা ও চিন্তাধারা হাতে-কলমে প্রদান করে থাকেন। কখনোবা তাঁকে ম্যানেজার কিংবা ক্রীড়া শিক্ষক নামেও অভিহিত করা হয়।
সচরাচর দলীয় পর্যায়ে বৃহৎ সাফল্য অর্জনের লক্ষ্যে তাঁকে এক বা একাধিক সহকারী কোচ সহায়তা করে থাকেন। দলের বিজয় অর্জনের মাধ্যমেই তাঁর পরিশ্রমের স্বার্থকতা। সহকারী কোচগণ নির্দিষ্ট কতকগুলো বিভাগে কাজ করে থাকেন। তন্মধ্যে - সম্বন্বয়কের ভূমিকা পালন, শারীরিক ও মানসিক সুস্থতা পরীক্ষণ, শক্তিমত্তা যাচাইকরণ, প্রশিক্ষণ প্রদান ইত্যাদি বহুবিধ ক্ষেত্রে তাঁরা অংশগ্রহণ করে থাকেন।
প্রয়োগ
ফুটবল খেলার স্তর এবং দেশভেদে কোচের ভূমিকা ও দায়িত্ব-কর্তব্যের রূপরেখা ভিন্নতর হতে পারে। যুব ফুটবলে কোচের প্রধান ভূমিকা হচ্ছে খেলোয়াড়দেরকে উদ্বুদ্ধ করা এবং তাদের দক্ষতাকে কাগজে-কলমে দেখিয়ে উত্তরণ ঘটানো। শারীরিক অথবা কৌশলগত উত্তরণের তুলনায় প্রাণবন্তঃ এবং সুন্দর খেলা উপহার দেয়াকে প্রাধান্য দেয়া। সাম্প্রতিক বছরগুলোয় বিভিন্ন দেশের ক্রীড়া নিয়ন্ত্রণ সংস্থাগুলো তাদের প্রশিক্ষণের ছকে এ সংক্রান্ত প্রচেষ্টা অব্যাহত রেখেছে। কোচদেরকেও খেলোয়াড়দের উন্নয়ন এবং বিজয়ের লক্ষ্যে আনন্দ উপভোগের জন্যে প্রয়োজনীয় দিক-নির্দেশনা অনুসরণ করতে বলেছে।
প্রতিযোগিতামূলক খেলায় তিনি মাঠের বাইরে কৌশলগত কারণে সুবিধাজনক যে-কোন জায়গায় অন্যান্য অতিরিক্ত খেলোয়াড় সহযোগে অবস্থান করতে পারেন; কিন্তু তাঁর ঐ অবস্থান আইন-কানুন দ্বারা নিয়ন্ত্রিত নয়।
তথ্যসূত্র


↑ 
↑ 






